प्रधानमंत्री श्री नरेन्‍द्र मोदी आज यहां लोक सभा अध्‍यक्ष की अनुसंधान पहल के अंग के रूप में सतत विकास लक्ष्‍यों को प्राप्‍त करने के संबंध में आयोजित कार्यशाला के उद्घाटन में उपस्थित हुए।
प्रधानमंत्री ने अपने क्षेत्र के विशेषज्ञों की मदद से सांसदों को विशेष विषयों से अवगत कराने के लिए लोक सभा अध्‍यक्ष श्रीमती सुमित्रा महाजन द्वारा उठाए कदमों की सराहना की।
उन्‍होंने कहा कि सांसदों से लोगों को बहुत अपेक्षाएं हैं और इसलिए सांसदों को उन अपेक्षाओं को पूरा करने का प्रयास करना चाहिए।
सांसद श्री शशि थरूर द्वारा ऑक्‍सफोर्ड विश्‍वविद्यालय में दिए गए हाल के भाषण की सराहना करते हुए प्रधानमंत्री ने कहा कि बहस के दौरान प्रभावशाली तरीके से बात रखना बहुत महत्‍वपूर्ण होता है।
लोक सभा अध्‍यक्ष श्रीमती सुमित्रा महाजन और संसदीय कार्य मंत्री श्री वेंकैया नायडू भी इस अवसर पर उपस्थित थे।
यह आयोजन संसद सौध में हुआ था।
