प्रधानमंत्री श्री नरेन्द्र मोदी कल 5 जनवरी, 2019 को झारखंड और ओडिशा के दौरे पर रहेंगे।
प्रधानमंत्री झारखंड में उत्तरी कोयल (मंडल बांध) परियोजना और कनहर स्टोन पाइपलाइन सिंचाई प्रणाली के पुनरुद्धार की आधारशिला रखे जाने के अवसर पर एक पट्टिका का अनावरण करेंगे।
श्री नरेन्द्र मोदी वीडियो कांफ्रेंसिंग के जरिये प्रधानमंत्री आवास योजना के तहत 25,000 लाभार्थियों के सामूहिक ई-गृह प्रवेश का शुभारंभ करेंगे।
प्रधानमंत्री एक जनसभा को संबोधित भी करेंगे।
प्रधानमंत्री इसके बाद ओडिशा रवाना हो जायेंगे।
प्रधानमंत्री बारीपाड़ा में आईओसीएल की एलपीजी पाइपलाइन परियोजना का बालासोर-हल्दिया-दुर्गापुर खंड और बालासोर मल्टी-मोडल लॉजिस्टिक पार्क राष्ट्र को समर्पित करेंगे।
प्रधानमंत्री प्राचीन किले हरिपुरगढ़ में रासिका रे मंदिर के विकास एवं संरक्षण से जुड़े कार्य का शुभारंभ होने के अवसर पर एक पट्टिका का अनावरण करेंगे।
प्रधानमंत्री विभिन्न राष्ट्रीय राजमार्ग परियोजनाओं को चार लेन में तब्दील करने के कार्य की आधारशिला रखेंगे।
प्रधानमंत्री इसके अलावा छह पासपोर्ट सेवा केंद्रों का उद्घाटन करेंगे।
प्रधानमंत्री टाटानगर से बदामपहाड़ तक चलने वाली दूसरी पैसेंजर ट्रेन को झंडी दिखाकर रवाना करेंगे।
प्रधानमंत्री बारीपाड़ा में एक जनसभा को संबोधित भी करेंगे।
