प्रधानमंत्री श्री नरेन्द्र मोदी ने वाराणसी को समर्पित अपनी वेबसाइट पर विशेष रुप से बनाए गए पृष्ठ का लिंक आज सोशल मीडिया पर साझा किया।
विशेष रुप से तैयार इस माइक्रो-साइट के जरिए वाराणसी के बारे में हर तरह की जानकारी जुटाई जा सकती है।
वाराणसी प्रधानमंत्री का लोकसभा निर्वाचन क्षेत्र है।
इस वेबसाइट तक http://www.narendramodi.in/varanasi/ से पहुंचा जा सकता है।
यह वेबसाइट वाराणसी के साथ प्रधानमंत्री के विशेष जुड़ाव को दिखाती है।
इसमें प्रधानमंत्री का स्वच्छता अभियान, सांसद आदर्श ग्राम योजना के अंतर्गत जयापुर गांव का विकास और वाराणसी में आयोजित अन्य विकास कार्यक्रमों की विशेष रुप से जानकारी दी गई है।
वेबसाइट में वाराणसी में श्री नरेन्द्र मोदी के बारे में हर तरह की खबरों के अपडेट, फोटो और वीडियो का संग्रह है।
इसमें प्रधानमंत्री को सीधे अपनी बात लिखने अथवा अपने विचार और पूरी पहचान देने का विकल्प है।
वेबासाइट पर दिए गए पते पर स्थानीय जानकारी भी दी जा सकती है।
