प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने जनहित में भूमि के आदान-प्रदान के सिद्धांत के तहत पट्टालम रोक को चौड़ा करने के लिए केरल के त्रिशूर में डाक विभाग की 16.5 सेंट भूमि एवं भवन त्रिशूर नगर निगम को हस्‍तांतरित करने को मंजूरी दी है।
डाक विभाग को इसके बदले त्रिशूर सेंट्रल पोस्ट ऑफिस से करीब 200 मीटर दूर 16.5 सेंट भूमि दी जाएगी।
इसके अलावा त्रिशूर नगर निगम डाक विभाग के विनिर्देशों के अनुसार दो द्वार और चाहरदीवारी के साथ 3,500 वर्गफुट बिल्‍टअप एरिया में डाक भवन का निर्माण खुद अपनी लागत पर करेगा।
त्रिशूर नगर निगम का यह प्रस्ताव मौजूदा पट्टालम रोड को चौड़ा करने, दुर्घटना मुक्‍त यातायात और उस क्षेत्र के लोगों के फायदे के लिए है।
इस विचाराधीन प्रस्ताव से स्‍थानीय लोगों को मौजूदा त्रिशूर सेंट्रल पोस्‍ट ऑफिस के सामने पट्टालम रोड के जरिये कम समय में और बिना किसी ट्रैफिक जाम के मुक्‍त आवाजाही का लाभ मिलेगा।
