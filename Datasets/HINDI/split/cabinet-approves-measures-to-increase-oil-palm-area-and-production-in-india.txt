प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल ने भारत में पॉम ऑयल क्षेत्र और इसके उत्पादन को बढ़ाने के उपायों को मंजूरी दे दी है।
इसमें शामिल हैं-
I. पॉम ऑयल की खेती के लिए एनएमओओपी (राष्ट्रीय तिलहन एवं पॉम ऑयल मिशन) के तहत भूमि सीलिंग सीमा में छूट।
केंद्रीय मंत्रिमंडल ने एनएमओओपी के तहत कार्पोरेट निकायों को पॉम ऑयल की ओर आकर्षित करने और अधिकतम 100 प्रतिशत एफडीआई का लाभ प्राप्त करने के लिए 25 हेक्टेयर से अधिक क्षेत्र में सहायता प्रदान करने के लिए भी प्रतिबंधों में छूट दी।
II.
एनएमओओपी के मिनी मिशन-II के तहत सहायता के नियमों में संशोधन।
मंत्रिमंडल ने सहायता के नियमों को संशोधित करने के लिए अपनी मंजूरी भी दी।
इसमें मुख्य रूप से पॉम ऑयल वृक्षारोपण को आकर्षक बनाने के लिए रोपण सामग्री, रखरखाव लागत, अंतर-फसल लागत और बोर-वेल शामिल है।
इन उपायों से निम्नलिखित परिणाम प्राप्त होंगेः
कार्पोरेट निकायों द्वारा पॉम ऑयल वृक्षारोपण को बड़े पैमाने पर बढ़ावा और बंजर भूमि का इस्तेमाल।
एनएमओओपी के तहत प्रतिबंधों में छूट देने से निजी उद्यमी/कार्पोरेट निकाय/संयुक्त उद्यम पॉम ऑयल वृक्षारोपण में निवेश में अपनी रूचि दिखाएंगे और एनएमओओपी की मदद का लाभ उठाएंगे।
बड़े पैमाने पर किसान पॉम ऑयल की खेती के लिए प्रोत्साहित होंगे।
लागत मानदंडों में संशोधन किसानों को पॉम ऑयल वृक्षारोपण के लिए प्रोत्साहित करेगा।
राज्य/एजेंसियों की वार्षिक कार्य योजना (एएपी) को संशोधित लागत मानदंडों पर कृषि, सहयोग और किसान कल्याण विभाग द्वारा अनुमोदित किया जाएगा।
निजी उद्यमी/कार्पोरेट निकाय/संयुक्त उद्यमों को संबंधित राज्यों द्वारा उनके राज्य में पॉम ऑयल के वृक्षारोपण के लिए आंत्रित किया जाएगा।
इस समय 12 राज्यो में इस कार्यक्रम का क्रियान्वयन किया जा रहा है।
इनमें, आंध्र प्रदेश, कर्नाटक, तमिलनाडु, मिजोरम, ओडिशा, केरल, तेलंगाना, छत्तीसगढ़, गुजरात, अरुणाचल प्रदेश, नगालैंड और असम शामिल हैं।
इन 12 राज्यों में करीब 133 जिलो में पॉम ऑयल की खेती हो रही है।
हालांकि पॉम ऑयल संभावित सभी राज्य एनएमओओपी के तहत कवर हैं।
इस क्षेत्र में प्रतिबंधों में छूट देने और सब्सिडी के मानदंडों को ऊपर करने का कुछ वित्तीय असर पड़ सकता है लेकिन इनको भी एनएमओओपी फंड के अंदर शामिल कर लिया जाएगा।
इसलिए, किसी भी अतिरिक्त फंड की आवश्यकता नहीं होगी।
12 वीं पंचवर्षीय योजना के लिए सालाना भौतिक और वित्तीय प्रगति नीचे वर्षवार दी गई हैः
