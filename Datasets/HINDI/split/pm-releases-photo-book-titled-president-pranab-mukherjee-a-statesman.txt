प्रधानमंत्री नरेन्द्र मोदी ने आज राष्ट्रपति भवन में आयोजित एक कार्यक्रम में एक चित्र पुस्तक ‘प्रेसीडेंट प्रणब मुखर्जी – ए स्टेट्समैन यानी राष्ट्रपति प्रणब मुखर्जी – एक स्टेट्समैन’ का विमोचन किया।
इस अवसर पर उन्होंने इस पुस्तक की पहली प्रति राष्ट्रपति को भेंट की।
इस अवसर पर प्रधानमंत्री ने कहा कि उनके विचार में, एक समाज के तौर पर हम इतिहास को लेकर और अधिक सचेत हो सकते हैं और हमारे इतिहास के पहलुओं को बेहतर बनाए रख सकते हैं।
उन्होंने कहा कि राष्ट्रपति का पद प्रोटोकॉल से कही ज्यादा होता है।
इस किताब में दिए गए चित्रों के माध्यम से हम राष्ट्रपति से मानवीय पहलुओं को देख पाएंगे और हमें उन पर गर्व होगा।
श्री नरेन्द्र मोदी ने कहा कि महात्मा गांधी की दो तस्वीरें, एक झाड़ू के साथ और दूसरी माइक्रोस्कोप की मदद से कुछ देखते हुए, उनके व्यक्तित्व के अलग-अलग पहलुओं को दर्शाती हैं।
प्रधानमंत्री ने कहा कि समाचारपत्र एक नेता के कुछ पहलुओं को जरूर दिखाते हैं, लेकिन जो अखबार में प्रकाशित होता है, एक नेता के उससे कही अधिक पहलू होते हैं।
उन्होंने कहा कि यह उनके लिए सम्मान की बात है कि उन्हें श्री प्रणब मुखर्जी के साथ काम करने का अवसर मिला।
उनके अनुभव को याद करते हुए प्रधानमंत्री ने कहा, कई मौकों पर उन्होंने नेताओं और विभिन्न विचारधाराओं वाले लोगों के साथ काम किया है।
प्रधानमंत्री ने कहा कि वह यह कभी नहीं भूल सकते कि जब वह दिल्ली आए, उन्हें मार्गदर्शन के लिए ‘प्रणब दा’ जैसी शख्सियत मिली।
उन्होंने कहा कि राष्ट्रपति प्रणब मुखर्जी ने एक पिता की तरह उनका मार्गदर्शन किया।
राष्ट्रपति ने उनसे कहा कि पर्याप्त विश्राम भी करें और अपनी सेहत का ध्यान रखें।
