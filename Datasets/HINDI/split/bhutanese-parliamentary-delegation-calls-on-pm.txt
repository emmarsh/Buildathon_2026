भूटान की राष्‍ट्रीय असेम्‍बली के स्‍पीकर श्री जिग्‍में जांगपो और भूटान की राष्‍ट्रीय परिषद के अध्‍यक्ष डॉ. सोनम किंगा के नेतृत्‍व में भूटान संसद सदस्‍यों के एक प्रतिनिधिमंडल ने आज प्रधानमंत्री श्री नरेन्‍द्र मोदी से मुलाकात की।
श्री जिग्‍में जांगपो ने अपनी सरकार और भूटान के लोगों की ओर से पूर्व राष्‍ट्रपति डॉ. ए. पी. जे. अब्‍दुल कलाम के निधन पर अपनी श्रंद्धाजलि दी।
प्रधानमंत्री श्री नरेन्‍द्र मोदी ने भूटान के द्विदलीय संसदीय प्रतिनिधिमंडल का स्‍वागत किया और कहा भूटान के समस्‍त राजनैतिक परिदृश्‍य में यह भारत-भूटान के संबंधों में समर्थन का प्रमाण है।
प्रधानमंत्री ने भूटान में लोकतंत्र के लिए सफलतापूर्वक निर्देशन में भूटान के ड्रक ग्‍यालपोस की बुद्धिमत्‍ता की सराहना की।
प्रधानमंत्री ने कहा कि भूटान दुनिया में लोकतांत्रिक मूल्‍यों की स्‍थापना के संदर्भ में एक उदाहरण है।
श्री नरेन्‍द्र मोदी ने जून, 2014 की अपनी भूटान यात्रा का भी स्‍मरण किया, जो प्रधानमंत्री के तौर पर उनकी पहली विदेश यात्रा थी।
प्रधानमंत्री ने अपनी यात्रा के बाद से पन-बिजली क्षेत्र सहित सभी द्वीपक्षीय संबंधों में प्रगति पर संतोष जताया।
प्रधानमंत्री ने दोहराया कि भूटान के विकास में भारत एक प्रतिबद्ध साथी बना रहेगा।
