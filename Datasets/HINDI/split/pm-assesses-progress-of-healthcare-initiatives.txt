प्रधानमंत्री श्री नरेन्द्र मोदी को आज केंद्र सरकार के विभिन्न सुविधा कार्यक्रमों तथा सहस्त्राब्दि विकास उद्देश्यों की प्रगति से अवगत कराया गया।
प्रधानमंत्री ने कहा कि स्वास्थ्य सूचकांकों में सुधार की ओर स्वच्छ भारत अभियान के योगदान का आकलन किया जाना चाहिए।
उन्होंने स्वास्थ्य सुविधा देखभाल क्षेत्र में बेहतर पद्धतियों के दस्तावेजीकरण और इन्हें अपनाए जाने पर जोर दिया ताकि इनका अधिक से अधिक लाभ उठाया जा सके।
प्रधानमंत्री ने इस बात पर भी ध्यान दिया कि मानव विकास सूचकांक और सामाजिक मापदंड के क्षेत्रों में काफी प्रगति की जा रही है।
ऐसे क्षेत्रों में कुल प्रजनन दर में काफी कमी आई है।
उन्होंने कहा कि निम्न प्रजनन दर के फायदों को देश के सभी लोगों तक पहुंचाया जाना चाहिए।
प्रधानमंत्री ने स्वास्थ्य मंत्रालय से कहा कि देश के विभिन्न हिस्सों में अचानक उभरने वाली कई स्वास्थ्य संबंधी समस्याओं पर निगरानी रखी जाए, जैसे कि पूर्वी उत्तर प्रदेश और बिहार में जापानी एनसेफेलाइटिस अचानक कहर बरपाती है।
उन्होंने कहा कि शहरी क्षेत्रों में रहने वाले गरीबों के लिए स्वास्थ्य संबंधी देखभाल कार्यक्रमों पर ध्यान दिए जाने की आवश्यकता है।
इस बैठक में स्वास्थ्य एवं परिवार कल्याण मंत्री श्री जे. पी. नड्डा भी उपस्थित थे।
