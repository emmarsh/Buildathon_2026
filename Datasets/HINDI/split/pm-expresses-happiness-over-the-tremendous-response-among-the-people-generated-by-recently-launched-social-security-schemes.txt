प्रधानमंत्री श्री नरेन्‍द्र मोदी ने हाल ही में लांच की गई सामाजिक सुरक्षा योजनाओं के प्रति लोगों में देखे जा रहे जबर्दस्‍त उत्‍साह पर खुशी जाहिर की है।
प्रधानमंत्री ने कहा, “पिछले सप्‍ताह लांच की गई सामाजिक सुरक्षा योजनाओं के प्रति लोगों में भारी उत्‍साह देखा जा रहा है, यह अत्‍यंत उत्‍साहवर्धक है।
अधिकारियों ने मुझे बताया कि पिछले दो दिनों में 50 लाख से भी ज्‍यादा लोग इन योजनाओं से जुड़ चुके हैं।
लोगों एवं अधिकारियों को बधाईयां।
गुजरात के पुन्‍सारी गांव में पंचायत ने हाल ही में लांच की गई सामाजिक सुरक्षा योजनाओं का प्रीमियम अदा करने का निर्णय लिया है।
वाकई यह अच्‍छा संकेत है।”
