प्रधानमंत्री श्री नरेंद्र मोदी ने आज भूकम्प के बाद की स्थिति की समीक्षा के लिए तीसरे पहर तीन बजे मंत्रियों और वरिष्ठ अधिकारियों की एक बैठक बुलाई है।
श्री मोदी ने नेपाल के सीमावर्ती उत्तर प्रदेश और बिहार के कुछ जिलों में भूकम्प के झटकों से संबंधित खबरों को देखते हुए यह बैठक बुलाई है।
उन्होंने सीतामढ़ी के सांसद से भी बातचीत की है।
प्रधानमंत्री ने भूकम्प के सिलसिले में उत्तर प्रदेश, बिहार, मध्य प्रदेश और सिक्किम के मुख्यमंत्रियों से भी फोन पर बातचीत की है।
श्री मोदी नेपाल के प्रधानमंत्री श्री सुशील कोइराला से भी सम्पर्क करने का प्रयास कर रहे हैं जो इस समय विदेश में हैं।
उन्होंने नेपाल के राष्ट्रपति श्री रामबरन यादव से भी बात की है।
प्रधानमंत्री कार्यालय ने भूकम्प को देखते हुए भूटान में भारतीय दूतावास को भी सचेत किया है।
दूतावास भूटान के उच्चस्तरीय अधिकारियों से सम्पर्क कर रहा है।
