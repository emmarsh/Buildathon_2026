प्रधानमंत्री श्री नरेन्‍द्र मोदी 12 अप्रैल को तमिलनाडु का दौरा करेंगे।
प्रधानमंत्री कांचीपुरम जिला स्थित तिरुविदंथल में डिफेंस एक्‍सपो के 10वें संस्‍करण डिफेंस एक्‍सपो- 2018 का उद्घाटन करेंगे।
इस वर्ष डिफेंस एक्‍सपो की थीम ‘भारत-उभरता रक्षा विनिर्माण हब’ है।
इस दौरान रक्षा प्रणालियों और इनके कलपुर्जों के निर्यात में भारत की क्षमता को दर्शाया जाएगा।
लगभग 150 अंतर्राष्‍ट्रीय प्रदर्शकों सहित 670 से भी ज्‍यादा प्रदर्शक डिफेंस एक्‍सपो में शिरकत करेंगे।
इस वर्ष सूक्ष्‍म, लघु एवं मझोले उद्यम (एमएसएमई) क्षेत्र का लगभग 15 प्रतिशत का समुचित प्रतिनिधित्‍व होगा।
भारतीय प्रतिभागियों में कई प्रमुख कंपनियां जैसे कि टाटा, कल्‍याणी, भारत फोर्ज, महिन्‍द्रा, एमकेयू, डीआरडीओ, एचएएल, बीईएल, बीडीएल, एमडीएल, जीआरएसई, जीएसएल, एचएसएल, आयुध कारखाने इत्‍यादि शामिल हैं।
डिफेंस एक्‍सपो-2018 में भाग लेने वाली प्रमुख अंतर्राष्‍ट्रीय कंपनियों में लॉकहीड मार्टिन, बोइंग (अमेरिका), एसएएबी (स्‍वीडन), एयरबस, राफेल (फ्रांस),यूनाइटेड शिपबिल्डिंग (रूस), बीएई सि‍स्‍टम्स (ब्रिटेन), सिबत (इस्राइल), वार्टसिला (फिनलैंड), रहोड एंड श्‍वार्ज (जर्मनी) इत्‍यादि शामिल हैं।
प्रधानमंत्री चेन्‍नई के अड्यार स्थित कैंसर संस्‍थान का भी दौरा करेंगे।
प्रधानमंत्री इस अवसर पर हीरक जयंती भवन, श्रीपेरंबदूर स्थित उपशामक देखभाल केंद्र (महावीर आश्रय) और अड्यार कैंसर संस्थान स्थित डे केयर सेंटर एवं नर्सों के क्वार्टर का उद्घाटन करने वाली पट्टिका का अनावरण करेंगे।
