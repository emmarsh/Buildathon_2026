ट्वीटर के सीईओ श्री डिक कॉसटोले ने आज प्रधानमंत्री श्री नरेन्‍द्र मोदी से आज मुलाकात की।
प्रधानमंत्री उन उपायों के बारे में चर्चा की जिन पर ट्विटर ‘स्‍वच्‍छ भारत अभियान’ और ‘बेटी बचाओ, बेटी पढ़ाओ’ कार्यक्रम में मददगार हो सकते हैं।
यह मदद केवल एक प्‍लेटफॉर्म उपलब्‍ध कराने की नहीं बल्‍कि इन कार्यक्रमों को समर्थन देने के लिए दीर्घकालीक प्रयास के लिए भी होनी चाहिए।
प्रधानमंत्री ने ट्वीटर से पूरी दुनिया में भारत की समृद्ध पर्यटन क्षमता को प्रोत्‍साहित करने में सहायता का आग्रह किया।
श्री मोदी ने अंतर्राष्‍ट्रीय योग दिवस की चर्चा की और कहा कि ट्विटर कैसे पूरे विश्‍व में इसे जीवंत बनाने में सहायता दे सकता है।
श्री मोदी ने कहा कि ट्विटर को भारत की भाषाई विविधता का पता लगाना चाहिए और ऐसी सेवाएं शुरू करनी चाहिए जो विभिन्‍न भाषाई पृष्‍ठभूमि के लोगों को ट्विटर पर ला सकें।
श्री कॉसटोलो ने प्रधानमंत्री को बताया कि ट्विटर भारत में तेजी से बढ़ रहा है और वह इस बात को जानने के लिए यहां आएं हैं यहां लोग कितने नवाचारी हैं।
उन्‍होंने कहा कि वह भारत की युवा आबादी को ट्विटर के लिए शानदार अवसर के रूप देखते हैं।
श्री कॉसटोलो ने ट्विटर यूजरों के बीच जुड़ाव बढ़ाने के लिए ट्विटर द्वारा विकसित कुछ नवाचारों को साझा किया।
