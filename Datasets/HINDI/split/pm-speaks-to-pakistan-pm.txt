प्रधानमंत्री श्री नरेन्द्र मोदी ने आज पाकिस्तान के प्रधानमंत्री श्री नवाज शरीफ से बातचीत की।
श्री शरीफ ने भारत के विभिन्न भागों में आए भूकंप में मरे लोगों के प्रति संवेदना प्रकट करने के लिए श्री मोदी को फोन किया था।
पाकिस्तान के प्रधानमंत्री श्री शऱीफ ने नेपाल में चलाए जा रहे राहत और बचाव कार्यों में भारत के प्रयासों की सराहना की।
प्रधानमंत्री श्री मोदी ने सार्क देशों की ओर से नियमित रूप से आपदा राहत एवं बचाव पर संयुक्त अभ्यास करने का सुझाव दिया।
श्री शरीफ ने प्रधानमंत्री श्री मोदी के सुझाव की सराहना करते हुए श्री मोदी से कहा कि यह काम शुरु किया जाना चाहिए।
दोनों नेताओं ने बे-मौसम वर्षा तथा फसलों पर इसके दुष्प्रभाव पर भी बातचीत की।
