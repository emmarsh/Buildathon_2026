प्रधानमंत्री ने वाराणसी में सुपर स्पेशिएलिटी अस्पताल, कैंसर सेंटर की आधार शिला रखी
नए व्यापार सुविधा केंद्र और शिल्प संग्रहालय का उद्घाटन किया
प्रधानमंत्री श्री नरेन्द्र मोदी ने आज वाराणसी का दौरा किया।
उन्होंने बीएचयू में महामना पंडित मदन मोहन मालवीय कैंसर सेंटर और सेन्टेनैरी सुपर स्पेशिएलिटी अस्पताल की आधार शिला रखी।
इस अवसर पर बोलते हुए प्रधानमंत्री ने कहा कि चिकित्सा विज्ञान के क्षेत्र में प्रौद्योगिकी की भूमिका बढ़ती जा रही है और केंद्र सरकार भारत में बेहतरीन चिकित्सा सुविधा मुहैया कराने की दिशा में आगे बढ़ रही है।
उन्होंने कहा कि भारत के लोगों खासकर गरीबों को गुणवत्तायुक्त और सस्ती चिकित्सा सेवा मुहैया कराना समय की मांग है।
प्रधानमंत्री ने कहा कि उन्हें 125 करोड़ भारतीयों की ताकत पर पूरा भरोसा है।
उन्होंने कहा कि भारत के लोग निःस्वार्थ हैं और लोगों का आशीर्वाद भगवान के आशीर्वाद जैसा है।
उन्होंने युवाओं से आॅनलाइन बैंकिंग की ओर अग्रसर होने का आग्रह किया।
प्रधानमंत्री ने वाराणसी के कबीर नगर इलाके का भी दौरा किया और आईपीडीएस एवं एचआरआईडीएवाई योजनाओं के तहत भूमिगत केबल बिछाने एवं विरासत स्थल पर प्रकाश व्यवस्थाओं में हुई प्रगति का जायजा लिया।
वहां उन्होंने छात्रों के साथ बातचीत की।
बाद में प्रधानमंत्री ने डीएलडल्ब्यू मैदान में ईएसआईसी सुपर स्पेशिएलिटी अस्पताल की आधार शिला रखी।
उन्होंने नए व्यापार सुविधा केंद्र और शिल्प संग्रहालय का भी उद्घाटन किया।
