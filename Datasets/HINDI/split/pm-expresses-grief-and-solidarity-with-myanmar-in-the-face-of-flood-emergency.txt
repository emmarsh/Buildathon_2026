प्रधानमंत्री श्री नरेन्‍द्र मोदी ने बाढ़ की आपात स्थिति का सामना कर रहे म्‍यांमार के प्रति दुख और एकजुटता व्‍यक्‍त की है।
प्रधानमंत्री ने कहा, “म्‍यांमार में विनाशकारी बाढ़ के बारे में जानकर बहुत अफसोस हुआ।
जरूरत की इस घड़ी में भारत, म्‍यांमार के साथ कंधे से कंधा मिलाकर खड़ा है।”
प्रधानमंत्री ने विदेश मंत्रालय द्वारा जारी प्रेस विज्ञप्ति का लिंक http://mea.gov.in/press-releases.htm?dtl/25655/Disaster+Relief+Support+to+Myanmar+in+response+to+Flood+Emergency भी शेयर किया है, जिसमें म्‍यांमार को बाढ़ की आपात स्थिति से निपटने के लिए भारत सरकार द्वारा दी गई आपदा राहत सहायता का विवरण दिया गया है।
