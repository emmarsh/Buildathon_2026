प्रधानमंत्री श्री नरेन्द्र मोदी के शासन के विभिन्न क्षेत्रों में परिवर्तन लाने के प्रति सचिवों को प्रोत्साहित करने के अनुरूप सचिवों के दो समूहो ने अपने विचार और सुझाव प्रधानमंत्री को प्रस्तुत किए।
ये विचार और सुझाव “प्रगतिशील बजट और प्रभावी क्रियान्वयन” और “स्वच्छ भारत तथा गंगा पुनरोद्धार” से जुडे हैं।
इस अवसर पर केंद्रीय मंत्री श्री राजनाथ सिंह, श्री अरूण जेटली, श्रीमती सुषमा स्वराज, श्री नितिन गडकरी,श्री मनोहर पर्रिकर तथा भारत सरकार के सभी सचिव उपस्थित थे।
प्रस्तुतीकरण के दौरान और उसके बाद प्रधानमंत्री और कई केंद्रीय अन्य मंत्रियों ने प्रस्तुतीकरण से संबंधित प्रश्न पूछे और अपने विचार व्यक्त किए।
इससे पहले 12 जनवरी को सचिवों के पहले समूह ने “ऊर्जा संरक्षण और दक्षता” विषय पर अपनी प्रस्तुति पेश की थी।
