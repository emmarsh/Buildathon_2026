प्रधानमंत्री श्री नरेन्द्र मोदी ने वीर सावरकर की जयंती पर उन्हें श्रद्धांजलि अर्पित की है।
इस अवसर पर अपने संदेश में प्रधानमंत्री ने कहा, “मैं वीर सावरकर को उनकी जयंती पर नमन करता हूं।
हम उनके अदम्य उत्साह और भारत के इतिहास में अमूल्य योगदान का स्मरण करते हैं।
देश के प्रति अमर प्रेम ने वीर सावरकर को मातृभूमि के साथ हो रहे अन्याय के विरूद्ध लडने की प्रेरणा दी।
उन्होंने कई अन्य लोगों को स्वतंत्रता संग्राम में भाग लेने के लिए प्रेरित किया।
सामाजिक सुधारों पर बल देने के लिए हम वीर सावरकर को सलाम करते हैं और लोगों में देशभक्ति की भावना जागृत करने लिए उनके लेखन और कविताओं का स्मरण करते हैं।”
