प्रधानमंत्री श्री नरेन्द्र मोदी ने आज पूर्व एशिया शिखर सम्मेलन के अलावा ने पी दौ में चार बैठकें की।
उन्होंने रूस के प्रधानमंत्री श्री दिमित्री मेदवेदेव, फिलीपीन के राष्‍ट्रपति श्री बेनिग्नो शिमियॉन कोजुआंगको अकीनो III, चीन के प्रधानमंत्री श्री ली केकियांग और इंडोनेशिया के राष्‍ट्रपति श्री जोको वीदोदो से मुलाकात की।
श्री मेदवेदेव के साथ बैठक के दौरान प्रधानमंत्री ने 2001 में अपनी रूस यात्रा को याद किया और विश्‍वास व्‍यक्‍त किया कि भारत-रूस संबंध और मजबूत होंगे।
प्रधानमंत्री मेदवेदेव ने भारत को अपना घनिष्‍ठ मित्र और महत्‍वपूर्ण सहयोगी बताया और कहा कि दोनों देश विभिन्‍न क्षेत्रों में सहयोग कर रहे हैं।
दोनों पक्षों ने कहा कि दोनों देशों की संघीय इकाइयां (राज्‍य/क्षेत्रों) एक दूसरे के साथ अधिक सहयोग कर सकती हैं।
प्रधानमंत्री श्री मोदी के साथ बैठक के दौरान राष्‍ट्रपति बेनिग्नो अकीनो ने श्री मोदी को आश्‍वासन दिया कि आसियान-भारत मुक्‍त व्‍यापार समझौते की अंदरूनी प्रक्रिया सही तरीके से चल रही है।
चीन के प्रधानमंत्री ली केकियांग के साथ बैठक के दौरान प्रधानमंत्री श्री नरेन्‍द्र मोदी ने कहा कि हाल में चीन के राष्‍ट्रपति शी जिनपिंग की भारत यात्रा एक स्‍मरणीय यात्रा थी।
चीन के प्रधानमंत्री ने राष्‍ट्रपति जिनपिंग की यात्रा को बेहद सफल बताया।
उन्‍होंने प्रधानमंत्री को चीन आने का निमंत्रण दिया।
उन्‍होंने कहा कि उन्‍हें श्री मोदी की चीन यात्रा की प्रतीक्षा है।
प्रधानमंत्री ने इंडोनेशिया के राष्‍ट्रपति श्री जोको वीदोदो को राष्‍ट्रपति बनने पर बधाई दी।
