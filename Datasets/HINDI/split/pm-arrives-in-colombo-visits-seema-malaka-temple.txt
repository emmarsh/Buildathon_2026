प्रधानमंत्री श्री नरेंद्र मोदी आज शाम कोलंबो पहुंच गए।
श्रीलंका के प्रधानमंत्री श्री विक्रमसिंघे तथा वरिष्‍ठ मंत्रियों ने हवाई अड्डे पर उनकी अगवानी की।
दोनों प्रधानमंत्री बाद में सीमा मलाका मंदिर पहुंचे, जहां मंदिर के मुख्‍य पुजारी एवं अन्‍य गणमान्‍य व्‍यक्तियों ने उनकी अगवानी की।
प्रधानमंत्री ने मंदिर के अराधना स्‍थल पर पुष्‍प अर्पित किए।
प्रधानमंत्री श्री मोदी और प्रधानमंत्री श्री विक्रमसिंघे ने मिलकर बैसाख दिवस की पूर्व संध्‍या पर दीप प्रज्‍ज्‍वलन एवं प्रकाश समारोह का स्‍वीच दबाकर शुभारंभ किया और इसके साथ ही रंग-बिरंगी लाइटों की छठा तथा आतिशबाजी शुरू हो गई।
