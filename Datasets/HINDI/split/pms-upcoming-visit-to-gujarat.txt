प्रधानमंत्री श्री नरेन्‍द्र मोदी 29 जून 2017 से 30 जून 2017 तक गुजरात दौरे पर रहेंगे।
अपने ट्विटर अकाउंट से ट्वीट की एक श्रृंखला में प्रधानमंत्री ने कहा:
‘कल से शुरू होने वाली दो दिवसीय गुजरात यात्रा पर रहूंगा।
मैं अहमदाबाद, राजकोट, मोडासा और गांधीनगर में आयोजित कार्यक्रमों में भाग लूंगा।
मेरे पहले दो कार्यक्रम साबरमती आश्रम में होंगे।
मैं साबरमती आश्रम के शताब्‍दी समारोह में भाग लेने के लिए उत्‍सुक हूं।
साबरमती आश्रम में दूसरा कार्यक्रम महात्‍मा गांधी के गुरु श्रीमद राजचंद्रजी की 150वीं जयंती को मनाने के लिए आयोजित किया गया है।
उसके बाद मैं राजकोट की यात्रा करूंगा जहां मैं सामाजिक अधिकारिता शिविर में भाग लूंगा और अपने दिव्यांग बहनों और भाइयों के साथ बातचीत करूंगा।
मैं अजी बांध पर आयोजित एक कार्यक्रम में भी भाग लूंगा जहां सिंचाई एवं जल संबंधी पहल पर चर्चा होगी।
वह बांध राष्‍ट्र को समर्पित किया जाएगा।
30 जून की सुबह, मोडासा में वात्रक, मजुम और मेस्‍वो बांध पर आधारित जल आपूर्ति योजनाओं का समर्पण होगा।
कपड़ा उद्योग की मदद के लिए भारत सरकार कई पहल कर रही है जो कई भारतीयों के लिए रोजगार का एक स्रोत है।
30 जून की शाम को मैं एकीकृत खेल एवं मनोरंजन परियोजना ‘एरीना प्रोजेक्‍ट’ का उद्घाटन करूंगा।
