जापान के रक्षा मंत्री श्री इत्सूनोरी ओनोडेरा ने आज प्रधधानमंत्री श्री नरेन्द्र मोदी से मुलाकात की।
प्रधानमंत्री श्री नरेन्द्र मोदी ने प्रधानमंत्री का पद संभालने से पहले जापान के साथ अपने लंबे सहयोग को याद किया और हाल के वर्षों में भारत और जापान के बीच बढ़ते विशिष्ट रणनीतिक तथा वैश्विक सहयोग संबंधों का स्वागत किया।
प्रधानमंत्री श्री मोदी ने कहा कि रक्षा संबंध, भारत और जापान के बीच एक महत्वपूर्ण स्तंभ है।
उन्होंने दोनों देशों के बीच विभिन्न रक्षा संवाद तंत्रों और दोनों देशों के सशस्त्र सेनाओं के बीच बढ़ते सहयोग का स्वागत किया।
प्रधानमंत्री ने रक्षा प्रौद्योगिकी के क्षेत्र में द्विपक्षीय सहयोग में हुई प्रगति की सराहना की।
प्रधानमंत्री श्री मोदी ने पिछले वर्ष जापान के प्रधानमंत्री श्री शिंजो आबे की सफल भारत यात्रा को याद किया और कहा कि वे इस वर्ष के अंत में जापान की यात्रा पर जाने की उम्मीद कर रहे हैं।
