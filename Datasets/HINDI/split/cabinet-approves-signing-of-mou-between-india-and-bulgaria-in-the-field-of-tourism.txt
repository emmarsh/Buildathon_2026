प्रधानमंत्री की अध्‍यक्षता में केंद्रीय मंत्रिमंडल ने पर्यटन के क्षेत्र में सहयोग बढ़ाने के लिए भारत और बुल्‍गारिया के बीच सहमति पत्र पर हस्‍ताक्षर को मंजूरी दे दी है।
विवरण:
समझौता ज्ञापन का उद्देश्‍य:-
पर्यटन के क्षेत्र में द्विपक्षीय सहयोग का विस्‍तार करना।
पर्यटन से संबंधित डाटा और सूचनाओं का आदान-प्रदान करना।
होटल और टूर ऑपरेटरों सहित पर्यटन क्षेत्र से जुड़े सभी पक्षों के बीच सहयोग को बढ़ावा देना।
मानव संसाधन विकास के क्षेत्र में सहयोग के लिए परस्‍पर आदान-प्रदान की गतिविधियां चलाना।
दो तरफा पर्यटन को बढ़ावा देने के लिए टूर ऑपरेटरों, मीडिया और राय बनाने वालों को एक दूसरे के यहां आने जाने की सुविधा देना।
प्रोत्‍साहन, विपणनन, पर्यटन स्‍थलों का विकास और प्रबंधन के बारे में अनुभवों का आदान-प्रदान करना।
पर्यटन स्‍थलों पर बनाई गई फिल्‍मों के जरिए पर्यटन के आकर्षक स्‍थल के रूप में दोनों देशों का प्रचार करना।
सुरक्षित, सम्‍माननीय और सतत पर्यटन को बढ़ावा देना।
पृष्‍ठभूमि:
पर्यटन के क्षेत्र में सहयेाग के लिए भारत और बुल्‍गारिया के बीच 26 मई, 1994 को एक समझौता किया गया था।
भारत के लिए बुल्‍गारियाप्रचुर संभावनाओं से भरा पर्यटन बाजार है।
वर्ष 2017 में बुल्‍गारिया से कुल 5,288 विदेशी पर्यटक भारत आए।
समझौता ज्ञापन पर हस्‍ताक्षर होने से बुल्‍गारिया से भारत आने वाले पर्यटकों की संख्‍या बढ़ सकती है।
