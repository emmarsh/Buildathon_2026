श्रीमती सुषमा स्‍वराज ने छह क्षेत्रीय भाषाओं में इस वेबसाइट का शुभारंभ किया
प्रधानमंत्री श्री नरेंद्र मोदी के कार्यालय की आधिकारिक वेबसाइट www.pmindia.gov.in अब बहुभाषी हो गई है।
अंग्रेजी और हिन्‍दी के साथ-साथ अब से यह वेबसाइट छह क्षेत्रीय भाषाओं बंगाली, गुजराती, मलयालम, मराठी, तमिल और तेलगू में भी उपलब्‍ध होगी।
विदेश मंत्री श्रीमती सुषमा स्‍वराज ने आज इस वेबसाइट का विधिवत शुभारंभ किया।
इस अवसर पर बोलते हुए विदेश मंत्री ने कहा कि यह प्रधानमंत्री श्री नरेंद्र मोदी के उन सतत प्रयासों के एक अंग के रूप में पहल है कि लोगों के साथ जुड़ा जाए और उनकी अपनी भाषा में संवाद कायम किया जाए।
उन्‍होंने आशा जताई कि इस पहल से लोगों के कल्‍याण और विकास से संबंधित मुद्दों पर देश के सभी भागों के लोगों और प्रधानमंत्री के साथ संपर्क बढ़ाने में मदद मिलेगी।
उन्‍होंने बताया कि इस वेबसाईट का अन्‍य क्षेत्रीय भाषाओं में संस्करण चरणबद्ध रूप से उपलब्‍ध होगा।
इन छह भाषाओं की वेबसाइट को निम्‍नलिखित लिंक से देखा जा सकता है।
बंगला: https://www.pmindia.gov.in/bn/
गुजराती: https://www.pmindia.gov.in/gu/
मराठी: https://www.pmindia.gov.in/mr/
मलयालम: https://www.pmindia.gov.in/ml/
तमिल: https://www.pmindia.gov.in/ta/
तेलगू: https://www.pmindia.gov.in/te/
