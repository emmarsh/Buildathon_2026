प्रधानमंत्री श्री नरेन्द्र मोदी ने राष्ट्रीय विज्ञान दिवस पर वैज्ञानिकों और विज्ञान प्रेमियों को बधाई दी है।
इस मौके पर प्रधानमंत्री ने विज्ञान के क्षेत्र में सर सी वी रमन के योगदान को भी याद किया।
प्रधानमंत्री ने कहा – ‘मैं राष्ट्रीय विज्ञान दिवस के अवसर पर वैज्ञानिकों और विज्ञान प्रेमियों को बधाई देता हूं।
हमारे देश में अनुसंधान और उन्नयन की भावना पनपती रहे।
हम विज्ञान के क्षेत्र में सर सी वी रमन के अनवरत और समृद्ध योगदान पर बेहद गर्व के साथ उन्हें याद करते हैं।
वे युवा मस्तिष्क के लिए महान प्रेरणा स्रोत हैं।’
