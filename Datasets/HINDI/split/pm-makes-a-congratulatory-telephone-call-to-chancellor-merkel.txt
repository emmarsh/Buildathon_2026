प्रधानमंत्री श्री नरेन्‍द्र मोदी ने आज टेलीफोन पर जर्मन संघीय गणराज्‍य की चांसलर डॉ. एंजेला मर्केल को उनकी लगातार चौथी जीत के लिए बधाई दी।
प्रधानमंत्री ने जर्मनी को मजबूत नेतृत्‍व प्रदान करने तथा यूरोप के मामलों में जर्मनी द्वारा प्रमुख भूमिका निभाने के लिए चांसलर मर्केल की प्रशंसा की।
प्रधानमंत्री ने भारत-जर्मनी द्व‍िपक्षीय सम्‍बन्‍धों को मजबूत बनाने के लिए चांसलर मर्केल के साथ मिलकर कार्य करने की अपनी प्रतिबद्धता को दोहराया।
प्रधानमंत्री ने कहा कि वे राष्‍ट्रपति फ्रैंक वाल्टर स्टीनमेयर की आगामी भारत यात्रा (22-26 मार्च, 2018) को लेकर उत्‍साहित व आशान्वित हैं।
