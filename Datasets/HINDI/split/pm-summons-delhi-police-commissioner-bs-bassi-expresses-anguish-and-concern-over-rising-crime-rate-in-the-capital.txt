प्रधानमंत्री श्री नरेन्द्र मोदी ने दिल्ली के पुलिस आयुक्त श्री बी. एस. बस्सी को आज बुलाया तथा राजधानी में बढ़ती अपराध दर पर गहरी चिंता व्यक्त की।
प्रधानमंत्री ने पुलिस आयुक्त को उपद्रवों की हाल की घटनाओं की तेजी से जांच करने एवं यह सुनिश्चित करने को कहा कि अपराधियों को दंड मिले।
प्रधानमंत्री ने केंद्रीय गृह सचिव श्री एल. सी. गोयल से भी टेलीफोन से बातचीत की।
प्रधानमंत्री ने गृह सचिव को बढ़ते अपराधों तथा उपद्रवों पर विशेष ध्यान रखने तथा राजधानी में महिलाओं की रक्षा एवं सुरक्षा सुनिश्चित करने की दिशा में काम करने को कहा।
