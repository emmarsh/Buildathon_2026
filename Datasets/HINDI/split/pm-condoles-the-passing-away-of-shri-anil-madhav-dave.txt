प्रधानमंत्री श्री नरेन्द्र मोदी ने पर्यावरण मंत्री श्री अनिल माधव दवे के निधन पर शोक जताया है।
प्रधानमंत्री ने कहा, ‘मेरे मित्र और एक अत्यधिक सम्मानित सहयोगी पर्यावरण मंत्री अनिल माधव दवे जी के आकस्मिक निधन से स्तब्ध हूं।
मेरी संवेदनाएं।
अनिल माधव दवे जी को एक समर्पित लोक सेवक के तौर पर याद किया जाएगा।
वह पर्यावरण संरक्षण की दिशा में काफी जुझारू थे।
मैं कल शाम को अनिल दवे जी के साथ था, उनके साथ नीतिगत मुद्दों पर चर्चा कर रहा था।
उनका निधन मेरा निजी नुकसान है।’
