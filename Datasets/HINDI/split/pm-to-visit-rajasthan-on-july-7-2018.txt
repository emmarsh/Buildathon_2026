प्रधानमंत्री श्री नरेन्द्र मोदी 7 जुलाई, 2018 को जयपुर, राजस्थान जायेंगे।
प्रधानमंत्री विशाल जन सभा में भारत सरकार तथा राजस्थान सरकार की योजनाओं के 12 लाभार्थियों द्वारा साझा किए गए अनुभवों का ऑडियो विजुअल प्रजेंटेंशन देखेंगे।
इसका संचालन राजस्थान की मुख्यमंत्री श्रीमती वसुंधरा राजे करेंगी।
इन योजनाओं में शामिल हैं : –
• प्रधानमंत्री उज्ज्वला योजना • प्रधानमंत्री मुद्रा योजना • प्रधानमंत्री आवास योजना • कौशल भारत • राष्ट्रीय बाल स्वास्थ्य कार्यक्रम • मुख्यमंत्री राजश्री योजना • भामाशाह स्वास्थ्य योजना • मुख्यमंत्री जल स्वावलंबन योजना • श्रमिक कल्याण कार्ड • मुख्यमंत्री पालनहार योजना • छात्रा स्कूटी वितरण योजना • दीनद्याल उपाध्याय वरिष्ठ नागरिक तीर्थ योजना
प्रधानमंत्री 2100 करोड़ रुपये से अधिक लागत की 13 शहरी परियोजनाओं की आधारशिला रखेंगे।
इन परियोजनाओं में प्रमुख हैं : –
•पुराने उदयपुर के लिए एकीकृत संरचना पैकेज • अजमेर के लिए एलिवेटेड रोड परियोजना • अजमेर, भीलवाड़ा, बीकानेर, हनूमानगढ़, सीकर तथा माउंट आबू में जलापूर्ति तथा सीवरेज परियोजनाएं। • धौलपुर, नागौर, अलवर, तथा जोधपुर में एसटीपी का उन्नयन। • बूंदी, अजमेर और बीकानेर जिले में प्रधानमंत्री आवास योजना (शहरी) के अंतर्गत परियोजनाएं • दशहरा मैदान(चरण-2) कोटा।
