अमेरिका के रक्षा मंत्री यानी सेक्रेटरी ऑफ डिफेंस जेम्‍स मैटिस ने आज दोपहर प्रधानमंत्री श्री नरेन्‍द्र मोदी से मुलाकात की।
प्रधानमंत्री ने इसी साल जून में संयुक्त राज्य अमेरिका की अपनी यात्रा के दौरान राष्ट्रपति ट्रम्प के साथ अपनी विस्तृत, स्पष्ट एवं उपयोगी चर्चा को याद किया।
दोनों पक्षों ने अपनी मजबूत सामरिक साझेदारी को आगे और विकसित करने के लिए उनके संकल्प की पुष्टि की।
मैटिस ने प्रधानमंत्री को द्विपक्षीय एजेंडे को आगे बढ़ाने और उस यात्रा के दौरान लिए गए निर्णयों को लागू करने में हुई प्रगति पर जानकारी दी।
उन्होंने शांति, स्थिरता एवं आतंकवाद से मुकाबले के लिए साझा प्राथमिकताओं में सुधार लाने और क्षेत्रीय एवं वैश्विक स्तर पर सहयोग बढ़ाने पर भी चर्चा की।
प्रधानमंत्री ने आपसी मामलों के क्षेत्रीय एवं वैश्विक मुद्दों पर दोनों देशों के बीच करीबी संबंध की भी सराहना की।
