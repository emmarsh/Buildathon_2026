जापान के आईची प्रांत के गवर्नर श्री हिदेकी ओहमूरा ने आज प्रधानमंत्री श्री नरेन्‍द्र मोदी से मुलाकात की।
श्री नरेन्‍द्र मोदी ने श्री ओहमूरा के साथ 2012 और 2014 को हुई अपनी मुलाकात को याद किया और आईची स्थित जापानी कंपनियों और भारत के बीच घनिष्‍ठ व्‍यावसायिक संबंधों की सराहना की।
गवर्नर ओहमूरा ने प्रधानमंत्री को जापान और भारत के बीच अधिक व्‍यापार और निवेश को बढ़ावा देने के अपने प्रयासों की जानकारी दी।
प्रधानमंत्री ने जापानी एसएमई द्वारा इस संबंध में की गई पहलों का स्‍वागत किया और उनके प्रयासों में “जापान प्‍लस” तंत्र के जरिये हर संभव सहयोग देने का वादा किया।
प्रधानमंत्री ने दोनों के बीच व्‍यापार संबंधों को बढ़ावा देने के लिए भारत और जापान के बीच बातचीत का आहवान किया।
