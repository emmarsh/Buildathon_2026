न्‍यू होराइजन शैक्षिक संस्‍थान कर्नाटक की छात्राओं ने आज प्रधानमंत्री श्री नरेन्‍द्र मोदी से मुलाकात की।
इन छात्राओं ने अभी हाल में अमेरिका में आयोजित टेक्‍नो-चैलेंज 2015 प्रतियोगिता में प्रथम पुरस्‍कार जीता है।
प्रधानमंत्री के ‘स्‍वच्‍छ भारत अभियान’ से प्रेरित होकर इन छात्राओं ने मोबाइल एप्‍प विकसित किया है जो अपशिष्‍ट के खरीदारों और विक्रेताओं को आपस में मिलाता है।
प्रधानमंत्री ने इन छात्राओं को उनके भविष्‍य के प्रयासों के लिए शुभ कामनाएं दीं।
केंद्रीय मंत्री श्री अनंत कुमार और सांसद श्री प्रहलाद जोशी भी इस अवसर पर उपस्थित थे।
