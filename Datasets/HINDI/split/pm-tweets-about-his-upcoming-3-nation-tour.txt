प्रधानमंत्री श्री नरेन्द्र मोदी ने तीन देशों – जर्मनी, फ्रांस और कनाडा की यात्रा के बारे में ट्विटर पर जानकारी दी है।
प्रधानमंत्री ने कहा, “मेरी फ्रांस, जर्मनी और कनाडा की यात्रा भारत के आर्थिक एजेंडा का समर्थन करने और हमारे युवाओं के लिए रोजगार सृजन पर केंद्रित है।
भारत- फ्रांस आर्थिक सहयोग को मजबूत बनाने पर चर्चा होगी और पेरिस के बाहरी इलाके में कुछ हाई-टेक औद्योगिक इकाइयों का दौरा करूंगा।
जर्मनी में चांसलर अंगेला मर्केल और मैं संयुक्त रूप से हनोवर मेस्सी का शुभारंभ करेंगे जहां भारत भागीदार देश है।
कनाडा के साथ संबंध प्रगाढ़ होने तथा वहां के नेताओं, उद्योग जगत और भारतीय समुदाय के साथ बातचीत होने की आशा है।”
