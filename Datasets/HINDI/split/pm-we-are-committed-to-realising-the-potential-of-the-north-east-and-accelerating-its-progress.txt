प्रधानमंत्री श्री नरेन्‍द्र मोदी ने पूर्वोत्‍तर की क्षमताओं के अनुरूप इसके विकास को गति देने के प्रति अपनी प्रतिबद्धता जाहिर की है।
पूर्वोत्‍तर राज्‍यों- असम, मणिपुर, त्रिपुरा और नागालैंड की अपनी तीन दिन की यात्रा से पहले प्रधानमंत्री ने लगातार ट्विट करते हुए कहा कि वह वहां जाने और वहां की जनता से बातचीत करने के लिए उत्‍सुक हैं।
प्रधानमंत्री ने कहा है कि समृद्ध प्राकृतिक संसाधनों और योग्‍य युवा वर्ग की शक्‍ति से भरपूर यह क्षेत्र देश की विकास यात्रा में महत्‍वपूर्ण भूमिका निभा सकता है।
उन्‍होंने कहा कि जब तक पूर्वोत्‍तर का विकास नहीं होगा तब तक देश भी विकसित नहीं हो सकता।
