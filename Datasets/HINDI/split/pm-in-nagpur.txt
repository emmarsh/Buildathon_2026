दीक्षाभूमि का दौरा किया
इस मौके पर विकास की कई परियोजनाओं और योजनाओं को शुरू किया
प्रधानमंत्री श्री नरेंद्र मोदी ने आज नागपुर स्थित दीक्षाभूमि गए जहां उन्होंने डॉ. बाबासाहेब भीमराव अंबेडकर की जयंती पर उन्हें पुष्पांजलि अर्पित की।
प्रधानमंत्री ने कोरडी थर्मल पावर स्टेशन का दौरा किया, जहां उन्होंने उद्घाटन के दौरान एक पट्टिका का अनावरण किया।
उन्होंने विद्युत केंद्र के संचालन नियंत्रण कक्ष का भी दौरा किया।
मनकपुर इंडोर स्टेडिय स्पोर्ट्स कॉम्पलेक्स से उन्होंने आईआईआईटी, आईआईएम और एम्स नागपुर के सिलान्यास के लिए डिजिटल पट्टिका अनावरण किया।
प्रधानमंत्री ने डॉ. बाबासाहेब भीमराव अंबेडकर की दीक्षाभूमि पर एक स्मारक डाक टिकट जारी किया।
उन्होंने लकी ग्राहक योजना और डिजि-धन व्यापार योजना के मेगा ड्रा योजना के विजेताओं के पुरस्कार वितरित किए।
प्रधानमंत्री ने अंगूठे के बॉयोमेट्रिक पहचान पर आधारित कैशलेश भुगतान व्यवस्था वाले भीम आधार की भी शुरुआत की।
इस अवसर पर बोलते श्री नरेंद्र मोदी ने कहा कि अंबेडकर जयंती के अवसर पर नागपुर आकर वह प्रसन्नता महसूस कर रहे हैं।
उन्होंने कहा कि दीक्षाभूमि पर प्रार्थना करने का अवसर पाकर वह सम्मानित हुए है।
उन्होंने कहा कि डॉ. अंबेडकर में कटुता या बदला लेने का कोई भी भावना नहीं थी।
प्रधानमंत्री ने कहा कि बाबासाहेब की यही खासियत थी।
कोराडी विद्युत केंद्र के संदर्भ में प्रधानमंत्री ने कहा कि 21वीं सदी में ऊर्जा क्षेत्र बहुत महत्वपूर्ण है।
उन्होंने कहा कि सरकार अक्षय ऊर्जा क्षेत्र में महत्वपूर्ण प्रयासों को लेकर समर्पित है।
स्वतंत्रता हासिल करने के लिए भारतीय लोगों द्वारा किए गए बलिदानों को स्मरण करते हुए प्रधानमंत्री ने कहा कि सभी भारतीयों के पास बिजली, पानी और बुनियादी सुविधाओं से लैस अपना घर होना चाहिए।
प्रधानमंत्री ने कहा कि भीम एप का पूरे राष्ट्र में कइयों के जीवन में सकारात्मक असर पड़ रहा है ।
उन्होंने कहा कि डिजि-धन आंदोलन भी भ्रष्टाचार से लड़ने के लिए एक स्वच्छ मिशन है।
