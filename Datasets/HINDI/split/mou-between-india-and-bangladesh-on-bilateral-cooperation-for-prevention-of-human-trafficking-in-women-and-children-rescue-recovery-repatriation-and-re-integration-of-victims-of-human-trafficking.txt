प्रधानमंत्री नरेन्द्र मोदी की अध्यक्षता में केन्द्रीय मंत्रिमंडल ने भारत और बंगलादेश के बीच विशेष रूप से, महिलाओं और शिशुओं की मानव तस्करी रोकने, मानव तस्करी के पीड़ितों की रक्षा, बहाली, देश-प्रत्यावर्तन और पुनर्एकीकरण के लिए द्विपक्षीय सहयोग पर समझौता ज्ञापन पर हस्ताक्षर के लिए अपनी मंजूरी दे दी है।
समझौता ज्ञापन की मुख्य विशेषताएं इस प्रकार हैं:-
(i). सभी प्रकार की मानव तस्करी, विशेष रूप से महिलाओं और बच्चों की तस्करी को रोकने तथा तस्करों और इन दोनों देशों में से किसी में भी संगठित आपराधिक गिरोहों की त्वरित जांच एंव दंड सुनिश्चित करने के लिए सहयोग को मजबूत बनाना।
(ii). महिलाओं एवं शिशुओं की मानव तस्करी को खत्म करने तथा तस्करी के पीड़ितों के अधिकारों की रक्षा के लिए उठाए जाने वाले कदमों की सूची बनाना।
(iii). जितनी जल्द संभव हो, पीड़ितों का देश-प्रत्यावर्तन किया जाएगा और पीड़ितों के सुरक्षित एवं कारगर पुनर्एकीकरण का काम गृह-देश करेगा।
