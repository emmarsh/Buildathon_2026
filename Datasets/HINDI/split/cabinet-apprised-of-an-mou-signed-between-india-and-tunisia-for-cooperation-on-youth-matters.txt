प्रधानमंत्री श्री नरेन्द्र मोदी की अध्यक्षता में मंत्रिमंडल ने युवा मामलों में सहयोग के लिए भारत और ट्यूनिशिया के बीच हुए समझौता-ज्ञापन का संज्ञान लिया।
समझौता-ज्ञापन पर नई दिल्ली में 30-10-2017 को हस्ताक्षर किए गये थे।
समझौता-ज्ञापन का उद्देश्य भारतीय युवाओं में अंतर्राष्ट्रीय परिप्रेक्ष्य की रचना करना है, ताकि विचारों, मूल्यों और संस्कृति को प्रोत्साहन दिया जाए तथा युवाओं को शांति और समझ को बढ़ाने के लिए संलिप्त किया जाए।
यह समझौता-ज्ञापन पांच वर्षों के लिए मान्य होगा।
इसमें सहयोग के निम्नलिखित क्षेत्र शामिल हैं-
• युवा आदान-प्रदान कार्यक्रमों का आयोजन
• अंतर्राष्ट्रीय सम्मेलनों और गोष्ठियों के लिए निमंत्रण का आदान-प्रदान
• मुद्रित सामग्रियों, फिल्मों, अनुभवों, शोध और अन्य सूचनाओं का आदान-प्रदान
• युवा शिविरों, युवा उत्सवों और अन्य सहयोगी युवा गतिविधियों, अध्ययन यात्राओं, लघु कार्यशालाओं तथा युवा संबंधी मामलों पर आयोजित गोष्ठियों इत्यादि में भागीदारी।
