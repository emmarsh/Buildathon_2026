प्रधानमंत्री श्री नरेन्‍द्र मोदी ने अपनी फ्रांस यात्रा के दौरान फ्रांस के राष्‍ट्रपति श्री फ्रैंकोइज होलैंडो को उपहार में जीवन वृक्ष शीर्षक की एक तस्‍वीर भेंट की, जो भारत में प्रकृति के लिए पारंपरिक सामाजिक सम्‍मान को प्रदर्शित करता है।
फ्रांस दिसंबर, 2015 में जलवायु परिवर्तन पर संयुक्‍त राष्‍ट्र संरचना समझौते पर संबंधित पक्षों के सम्‍मेलन की बैठक आयोजित करेगा।
वृक्ष मानव जीवन के लिए मूलभूत दैवीय उपहार है, जो भारतीय कला प्रचलनों में बार-बार उभरने वाला एक तत्‍व है।
एक बरगद के पेड़ की तरह वि‍विध जड़ों और शाखाओं के साथ जीवन वृक्ष एक पेड़ की उदारता, फल, बीज, आश्रय, उपचार, प्रजनन एवं पुनर्जनन सुविधाओं का प्रतीक है, जो जीवन को बनाए रखता है और वातावरण को स्‍वच्‍छ करता है।
यह तस्‍वीर (रेशम पर रंगद्रव्‍य) ओडिशा के कलाकार भास्‍कर महापात्रा द्वारा बनाई गई है, जो अपने परिवार के अन्‍य सदस्‍यों के साथ पिछले 30 वर्षों से कला के इस रूप का अभ्‍यास कर रहे हैं और रघुराजपुर के विरासत शिल्‍प गांव में अपने घर से काम करते हैं।
भास्‍कर महापात्रा ललित कला अकादमी से सम्‍मानित किए जा चुके हैं।
वह ताम्रपत्र चित्रकारी एवं पटचित्र में प्रशिक्षित हैं और इसके विशेषज्ञ हैं।
