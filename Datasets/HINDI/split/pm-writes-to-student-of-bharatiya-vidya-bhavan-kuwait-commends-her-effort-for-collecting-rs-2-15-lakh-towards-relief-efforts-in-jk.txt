प्रधानमंत्री श्री नरेन्‍द्र मोदी ने पत्र लिखकर भारतीय विद्या भवन, कुवैत की 16 वर्षीय छात्रा सुश्री दुवुरी रोहिणी प्रत्‍यूषा की सराहना की है।
12वीं कक्षा की छात्रा प्रत्‍यूषा ने जम्‍मू-कश्‍मीर के बाढ़ प्रभावित लोगों के राहत और पुनर्वास कार्यों के लिए 2.15 लाख रुपए एकत्र किए हैं।
प्रत्‍यूषा ने स्‍कूल के बाद भारतीय परिवारों के पास जाकर यह राशि एकत्र की और प्रधानमंत्री राष्‍ट्रीय राहत कोष में जमा कराने के लिए कुवैत स्‍थित भारतीय दूतावास को सौंप दी।
प्रधानमंत्री ने अपने पत्र में लिखा है कि दूसरों की सहायता करने से बड़ा और महान कोई कार्य नहीं है, खासकर किसी आपदा में फंसे लोगों की सहायता से।
प्रधानमंत्री ने बाढ़ पीड़ितों की सहायता के लिए सुश्री प्रत्‍यूषा की नेतृत्‍व और संगठन क्षमता की सराहना की है।
