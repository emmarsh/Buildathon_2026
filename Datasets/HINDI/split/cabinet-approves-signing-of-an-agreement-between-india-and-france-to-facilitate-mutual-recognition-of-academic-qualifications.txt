प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने ‘‘अकादमिक योग्‍यता की पारस्‍परिक मान्‍यता’’ के संदर्भ में और दोनों देशों में स्‍वीकृत, मान्‍यता प्राप्‍त शैक्षणिक संस्‍थानों में छात्रों के अध्‍ययन की अवधि के लिए भारत और फ्रांस के बीच एक समझौते पर हस्‍ताक्षर को मंजूरी दे दी है।
समझौते पर फ्रांस के राष्‍ट्रपति की आगामी भारत यात्रा के दौरान हस्‍ताक्षर होने की उम्‍मीद है।
समझौते पर हस्‍ताक्षर से भारत और फ्रांस के बीच शैक्षणिक संबंधों को और मजबूत बनाने में मदद मिलेगी और लंबे समय तक दोनों देशों के बीच शैक्षिक सम्‍बन्‍धों को बढ़ावा मिलेगा।
समझौता दोनों देशों के छात्रों को एक दूसरे के यहां आने-जाने के लिए प्रोत्‍साहित करने में सहायक सिद्ध होगा और छात्र दूसरे देश में अध्‍ययन जारी रखने की संभावनाएं तलाश सकेंगे।
इससे नई साझेदारी/सहयोगों तथा अनुसंधान गतिविधियों के जरिए उच्‍च शिक्षा के क्षेत्र में उत्‍कृष्‍टता को बढ़ावा मिलेगा जिससे भारत में शिक्षा की गुणवत्‍ता में सुधार होगा।
