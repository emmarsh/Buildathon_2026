प्रधानमंत्री श्री नरेन्‍द्र मोदी की अध्‍यक्षता में मंत्रिमंडल ने ‘भारत और इथोपिया के बीच सूचना, संचार और मीडिया के क्षेत्र में सहयोग पर करार पर हस्‍ताक्षर को अपनी मंजूरी प्रदान कर दी है।
इसका उद्देश्‍य दोनों देशों के बीच सूचना, संचार और मीडिया के बढ़ते प्रभाव के दृष्‍टिगत सूचना के प्रकटीकरण और समावेशी विकास के लिए इसका इस्‍तेमाल करना है।
इससे आदान-प्रदान कार्यक्रमों के माध्‍यम से व्‍यक्ति से व्‍यक्ति संपर्क को भी बढ़ावा मिलेगा।
इससे सूचना, संचार और मीडिया के क्षेत्र में सर्वोत्‍तम पद्धतियों को दोनों देशों के बीच साझा करने का भी अवसर मिलेगा।
इस करार से रेडियो, प्रिंट मीडिया, टेलीविजन, सोशल मीडिया जैसे जन संचार माध्‍यमों आदि में सहयोग को बढ़ावा मिलेगा और दोनों देशों के बीच जनता के प्रति जवाबदेही के अवसर भी मुहैया होंगे।
यह करार संस्‍थागत फ्रेमवर्क के माध्‍यम से दोनों देशों के बीच प्रतिनिधिमंडलों के आदान-प्रदान, उन्‍हें एक-दूसरे की सर्वोत्‍तम पद्धतियों से सीख हासिल करने, साम्‍यता और सम्‍पूर्णत: के अवसर मुहैया कराएगा।
