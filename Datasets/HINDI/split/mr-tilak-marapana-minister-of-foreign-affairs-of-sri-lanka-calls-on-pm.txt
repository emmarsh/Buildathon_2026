श्रीलंका के विदेश मामलों के मंत्री श्री तिलक मारापना ने प्रधानमंत्री श्री नरेन्द्र मोदी से आज दोपहर एक शिष्टाचार मुलाकात की।
विदेशमंत्री तिलक मारापना भारत की तीन दिवसीय द्विपक्षीय यात्रा पर हैं।
प्रधानमंत्री ने श्री तिलक मारापाना को श्रीलंका के विदेश मंत्री के रूप में नई जिम्मेदारी को संभालने पर बधाई दी।
प्रधानमंत्री ने इस साल मई में अंतरराष्ट्रीय वैशाख दिवस के अवसर पर अपनी श्रीलंका की उपयोगी यात्रा का उल्लेख किया।
प्रधानमंत्री ने भारत और श्रीलंका के बीच संबंधों के व्यापक महत्व की बात दुहरायी।
दोनों देशों के बीच गहरे और व्यापक-स्तर के संबंध हैं।
प्रधानमंत्री ने कहा कि द्विपक्षीय सहयोग को अधिक मजबूत और विस्तृत करने के लिए वे श्रीलंका के राष्ट्रपति और प्रधानमंत्री के साथ लगातार काम करने के लिए आशान्वित हैं।
