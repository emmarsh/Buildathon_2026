प्रधानमंत्री श्री नरेन्द्र मोदी ने जन-धन योजना के तीन वर्ष पूरे होने के अवसर पर इस ऐतिहासिक वित्तीय समावेशन पहल के सभी लाभकर्ताओं को बधाई दी है।
प्रधानमंत्री ने कहा, ‘आज, जन-धन योजना ने तीन वर्ष पूरे कर लिए हैं।
मैं उन करोड़ों लोगों, विशेषकर गरीबों को बधाई देता हूं जिन्हें इस पहल का लाभ पहुंचा है।
जन-धन क्रांति गरीबों, शोषितों और वंचितों को वित्तीय मुख्यधारा में लाने का ऐतिहासिक आंदोलन है।
जन-धन योजना, सामाजिक सुरक्षा योजनाओं, मुद्रा एवं स्टैंड-अप इंडिया के माध्यम से हमने लाखों आकांक्षाओं को पंख दिए हैं।
गरीबों और वंचितों के जीवन में गुणात्मक और परिवर्तनकारी बदलाव लाने के हमारे प्रयास असीम शक्ति के साथ जारी रहेंगे।’
