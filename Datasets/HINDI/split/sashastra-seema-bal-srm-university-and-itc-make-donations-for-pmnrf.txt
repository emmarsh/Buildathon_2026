सशस्‍त्र सीमा बल के महानिदेशक श्री बी. डी. शर्मा ने प्रधानमंत्री श्री नरेन्‍द्र मोदी से मुलाकात की और जम्‍मू–कश्‍मीर के बाढ़ प्रभावित लोगों के लिए प्रधानमंत्री राष्‍ट्रीय राहत कोष में योगदान के लिए 2.12 करोड़ रुपए का एक डिमांड ड्राफ्ट सौंपा।
चेन्‍नई स्‍थित एसआरएम विश्‍वविद्यालय के संस्‍थापक चांसलर डॉ. टी. आर. पचामुथु प्रधानमंत्री श्री नरेन्‍द्र मोदी से मिले और प्रधानमंत्री राष्‍ट्रीय राहत कोष (पीएमएनआरएफ) में योगदान के लिए एक करोड़ रुपए का एक डिमांड ड्राफ्ट सौंपा।
आईटीसी के चेयरमैन श्री.
वाई. सी. देवेश्‍वर ने प्रधानमंत्री श्री नरेन्‍द्र मोदी से मुलाकात की और प्रधानमंत्री राष्‍ट्रीय राहत कोष में योगदान के लिए 10 करोड़ रुपए का एक चेक सौंपा।
आईटीसी के कर्मचारियों ने भी अपना एक दिन का वेतन प्रधानमंत्री राष्‍ट्रीय राहत कोष में दिया है।
प्रधानमंत्री ने हाल ही में लोगों से जम्‍मू-कश्‍मीर के बाढ़ पीड़ितों के लिए प्रधानमंत्री राष्‍ट्रीय राहत कोष में उदारता के साथ दान करने की अपील की थी।
