धानमंत्री श्री नरेन्‍द्र मोदी कल 19 अक्‍टूबर, 2018 को महाराष्‍ट्र के शिरडी का दौरा करेंगे।
प्रधानमंत्री श्री नरेन्‍द्र मोदी इस दौरान श्री साईंबाबा संस्‍थान ट्रस्‍ट के विभिन्‍न विकास कार्यों की आधारशिला रखे जाने के मद्देनजर एक पट्टिका का अनावरण करेंगे।
प्रधानमंत्री श्री साईंबाबा समाधि का शताब्‍दी वर्ष मनाये जाने के मद्देनजर चांदी का सिक्‍का भी जारी करेंगे।
श्री नरेन्‍द्र मोदी एक सार्वजनिक समारोह के दौरान महाराष्‍ट्र में प्रधानमंत्री आवास योजना- ग्रामीण (पीएमएवाई-जी) के लाभार्थियों के गृह प्रवेश को ध्‍यान में रखते हुए उन्‍हें चाबियां सौंपेंगे।
प्रधानमंत्री इस अवसर पर उपस्थित जन समूह को संबोधित भी करेंगे।
प्रधानमंत्री श्री साईंबाबा समाधि से जुड़े मंदिर परिसर का भी मुआयना करेंगे।
