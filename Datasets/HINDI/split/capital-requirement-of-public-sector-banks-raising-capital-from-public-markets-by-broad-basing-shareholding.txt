प्रधानमंत्री श्री नरेंद्र मोदी की अध्यक्षता में हुई केंद्रीय मंत्रिमंडल की बैठक में सार्वजनिक क्षेत्र के बैंकों को बाजार से पूंजी जुटाने को मंजूरी दे दी है।
इससे बैंकों की अतिरिक्त पूंजी संबंधी आवश्यकताएं पूरी करने में काफी आसानी होगी।
यह मंजूरी बेसल-III के तहत चरणबद्ध तरीके से सार्वजनिक क्षेत्र के बैंकों में सरकार की हिस्सेदारी घटाकर 52 प्रतिशत करने की प्रक्रिया के तहत दी गई है।
वर्तमान में 27 सार्वजनिक क्षेत्र के बैंकों में से 22 में सरकार की ज्यादा हिस्‍सेदारी है।
शेष 5 में ज्यादा हिस्सेदारी एसबीआई के पास है।
यह सभी 27 सार्वजनिक क्षेत्र के बैंक कुल शाखाओं, जमा और क्रेडिट का 70 फीसदी नियंत्रित करते हैं।
