प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने उन रक्षा सेवा कार्मिकों को 180 दिन तक की जमा छुट्टियां नकद भुनाने की मंजूरी दी है जो 30.12.1991 से 29.11.1999 के बीच 15 वर्ष से कम सेवाकाल के साथ सेवा से बाहर कर दिया गया अथवा जिनकी मृत्‍यु हो गई।
इस फैसले से 9,777 अधिकारियों और रक्षा सेवा के अन्य कर्मचारियों के परिवारों को फायदा होगा, जिनकी इस अवधि के दौरान मृत्‍यु हो गई अथवा जिन्‍हें सेवा से बाहर कर दिया गया।
यह अवधि काफी महत्‍वपूर्ण है क्‍योंकि कारगिल संघर्ष (ऑपरेशन विजय) के दौरान बड़ी तादाद में सैन्‍यकर्मी हताहत हुए थे और जम्‍मू-कश्मीर एवं पूर्वोत्तर में विद्रोह के खिलाफ कार्रवाई भी इसी दौरान की गई थी।
