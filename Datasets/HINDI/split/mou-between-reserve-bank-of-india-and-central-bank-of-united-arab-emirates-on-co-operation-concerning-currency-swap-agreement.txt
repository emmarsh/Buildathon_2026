प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल की बैठक में आज भारतीय रिजर्व बैंक और सेंट्रल बैंक ऑफ युनाइटेड अरब अमीरात के बीच मुद्रा विनिमय समझौते के बारे में सहयोग से संबंधित सहमति पत्र पर फरवरी, 2016 में हुये हस्‍ताक्षर को पूर्वव्‍यापी स्‍वीकृति प्रदान की गई।
इस सहमति पत्र में इस बात की प्रतिबद्धता व्‍यक्‍त की गई है कि भारतीय रिजर्व बैंक और सेंट्रल बैंक ऑफ युनाइटेड अरब अमीरात तकनीकी विचार विमर्श के बाद, संबंधित सरकारों की सहमति से परस्‍पर सहमत नियम और शर्तों के आधार पर द्विपक्षीय मुद्रा विनिमय समझौते पर हस्‍ताक्षर करने के बारे में विचार करेंगे।
सहमति पत्र भारत और संयुक्‍त अरब अमीरात के बीच निकट आर्थिक संबंधों एवं सहयोग को और भी मजबूती प्रदान करेगा।
इस विनिमय समझौते से आपसी व्‍यापार का स्‍थानीय मुद्राओं में इनवॉइस बनाने में सहायता मिलने की भी संभावना है।
