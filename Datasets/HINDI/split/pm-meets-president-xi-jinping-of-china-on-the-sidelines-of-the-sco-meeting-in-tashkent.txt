प्रधानमंत्री नरेन्द्र मोदी ने आज शंघाई सहयोग परिषद (एससीओ) की बैठक के मौके पर ताशकंद में चीनी राष्ट्रपति शी जिनपिंग से मुलाकात की।
राष्ट्रपति शी ने एससीओ में भारत के प्रवेश का स्वागत करते हुए कहा कि यह एससीओ को मजबूती देगा।
प्रधानमंत्री मोदी ने एससीओ में भारत की सदस्यता के लिए चीन के समर्थन पर राष्ट्रपति शी का धन्यवाद किया।
उसके बाद प्रधानमंत्री ने सिओल में होने वाली एनएसजी की बैठक के बारे में बात की, जिसकी बैठक में भारत की सदस्यता को लेकर विचार-विमर्श होना है।
प्रधानमंत्री ने चीन से भारत के प्रस्ताव पर न्यायसंगत तथा निष्पक्ष रूप से आकलन करने का आग्रह किया तथा भारत के योग्यता के आधार पर ही निर्णय लेने को कहा।
प्रधानमंत्री ने कहा कि चीन को सिओल में उभरती हुई आम सहमति में हिस्सा लेना चाहिए।
