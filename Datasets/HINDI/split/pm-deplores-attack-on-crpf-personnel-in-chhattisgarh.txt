प्रधानमंत्री श्री नरेन्‍द्र मोदी ने छत्तीसगढ़ में सीआरपीएफ जवानों पर हुए हमले को कायराना करार देते हुए दुख जताया।
प्रधानमंत्री ने सीआरपीएफ जवानों की वीरता की प्रशंसा की और कहा कि शहीदों का बलिदान बेकार नहीं जाएगा।
प्रधानमंत्री ने कहा, ‘छत्तीसगढ़ में सीआरपीएफ जवानों पर हमला कायराना और दुखद है।
हम परिस्थिति पर करीबी नजर रख रहे हैं।
हमारे सीआरपीएफ जवानों की वीरता पर हमें गर्व है।
शहीदों का यह बलिदान बेकार नहीं जाएगा।
हम उनके परिवारों के लिए संवेदना व्‍यक्‍त करते हैं।
छत्तीसगढ़ में आज हुए हमले में घायल लोगों के जल्‍द स्‍वस्‍थ होने की कामना करता हूं।’
