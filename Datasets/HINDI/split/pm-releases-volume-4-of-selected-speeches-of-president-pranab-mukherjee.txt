प्रधानमंत्री नरेन्द्र मोदी ने आज राष्ट्रपति प्रणव मुखर्जी के चुनीदा भाषणों का चौथा संस्करण जारी किया।
प्रधानमंत्री ने इस अवसर पर कहा कि राष्ट्रपति प्रणव मुखर्जी के मार्गदर्शन से उन्हें बहुत मदद मिलेगी और उन्हें पूरा विश्वास है कि जिन लोगों ने भी राष्ट्रपति के साथ कार्य किया है वह भी ऐसा ही अनुभव करते होंगें।
उन्होने श्री मुखर्जी को एक अत्याधिक ज्ञानवान और सरल व्यक्ति बताया ।
उन्होंने कहा कि जब भी वह राष्ट्रपति के साथ आधिकारिक मामलों पर विचार विमर्श करते थे हमेशा ही राष्ट्रपति ने उनका मार्गदर्शन किया और उन्हें रचनात्मक सुझाव दिए।
प्रधानमंत्री ने कहा कि श्री मुखर्जी के कार्यकाल के दौरान राष्ट्रपति भवन ‘लोक भवन’ में बदल गया था और इस अवधि में राष्ट्रपति भवन में ऐतिहासिक प्रलेखन का काम बड़े पैमाने पर हुआ।
उन्होंने इस प्रयास के लिए राष्ट्रपति की टीम की सराहना की।
