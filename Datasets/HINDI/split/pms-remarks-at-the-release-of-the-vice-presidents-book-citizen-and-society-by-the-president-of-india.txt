प्रधानमंत्री श्री नरेन्द्र मोदी ने आज उपराष्ट्रपति श्री हामिद अंसारी की किताब “सिटीजन एंड सोसाएटी” के विमोचन समारोह में भाग लिया।
पुस्तक का विमोचन राष्ट्रपति श्री प्रणब मुखर्जी द्वारा राष्ट्रपति भवन में किया गया।
इस अवसर पर बोलते हुए प्रधानमंत्री ने इस पुस्तक के जरिए अपने विचारों को भविष्य की पीढ़ी के सामने प्रस्तुत करने के लिए उपराष्ट्रपति को बधाई दी।
उन्होंने कहा कि प्रौद्योगिकी ने आज सिटीजन्स को नेटिजन्स में बदल दिया है और पारम्परिक सीमाएं अब टूटने लगी हैं।
हालांकि उन्होंने कहा कि भारत ने नागरिक और समाज के बीच की इकाई को “परिवार” कहा जाता है, जो हमारी सबसे बड़ी ताकत है।
उन्होंने कहा कि भारत को एक ऐसा देश होने में गर्व होना चाहिए जहां इतनी अधिक बोलियां व भाषाएँ हैं और विभिन्न धर्म एवं मान्यताओं के लोग सौहार्दपूर्वक साथ रहते हैं।
उन्होंने कहा कि देश को खुशहाल बनाने में सभी नागरिकों का योगदान है।
