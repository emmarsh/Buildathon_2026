प्रधानमंत्री श्री नरेंद्र मोदी की अध्यक्षता में केंद्रीय मंत्रिमंडल ने दूसरे राजनयिक एनक्लेव के लिए दिल्ली में द्वारका के सेक्टर 24 में दिल्ली विकास प्राधिकरण से भूमि एवं विकास कार्यालय(एलएंडडीओ) को 34.87 हेक्टेयर भूमि के प्रस्तावित हस्तांतरण को मंजूरी प्रदान कर दी है।
अभी चाणक्यपूरी में एक राजनयिक एन्कलेव हैं जहां एलएंडडीओ की ओर से विभिन्न दूतावासों को जमीन आवंटित की गई है।
विदेश मामलों के मंत्रालय ने दिल्ली में विभिन्न राजनयिक मिशनों, अंतरराष्ट्रीय संगठनों को दूतावास और अपने कार्यालय बनाने के लिए और जमीन आवंटन की आवश्यकता बताई थी।
इसके लिए दिल्ली विकास प्राधिकरण ने द्वारका के सेक्टर 24 में 34.87 हेक्टेयर जमीन निश्चित की है जिसे भूमि एवं विकास को हस्तांतरित किया जाना है।
दूसरे राजनयिक एन्कलेव के लिए राष्ट्रीय राजधानी में यह जमीन दी जाएगी।
