प्रधानमंत्री श्री नरेन्द्र की अध्यक्षता में केंद्रीय मंत्रिमंडल ने वरिष्ठ पेंशन बीमा योजना-2017 (वीपीबीवाई 2017) को लांच करने को अपनी कार्योत्तर अनुमति दे दी है।
यह वित्तीय समावेशन और साजाजिक सुरक्षा के लिए सरकार की प्रतिबद्धता का एक हिस्सा है।
यह योजना चालू वित्त वर्ष के दौरान भारतीय जीवन बीमा निगम (एलआईसी) के माध्यम से लागू की जाएगी।
इसके तहत वृद्धावस्था में सामाजिक सुरक्षा प्रदान की जाएगी और अनिश्चित बाजार की स्थिति के चलते भविष्य में ब्याज से होने वाली आय में गिरावट से 60 वर्ष व उससे अधिक आयु के वृद्ध लोगों की सुरक्षा की जाएगी।
दस साल के लिए प्रतिवर्ष 8 प्रतिशत की वापसी गारंटी दर के आधार पर यह योजना एक सुनिश्चित पेंशन उपलब्ध कराएगी।
इस पेंशन के लिए मासिक/तिमाही/छमाही और वार्षिक का विकल्प चुना जा सकता है।
इसके तहत एलआईसी को जो रिटर्न मिलेगा और प्रति वर्ष 8 प्रतिशत के निश्चित रिटर्न के बीच जो अंतर होगा, उसकी भरपाई के लिए सरकार वार्षिक सब्सिडी देगी।
वीपीबीवाई-2017 के प्रारंभ होने की तारीख से एक वर्ष की अवधि तक सदस्यता के लिए खुले होने का प्रस्ताव है।
