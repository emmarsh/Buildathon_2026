प्रधानमंत्री श्री नरेन्द्र मोदी ने सऊदी अरब सुल्तान सलमान-बिन-अब्दुलअजीज अल सऊद को भारत के केरल की सोना चढ़ी (गोल्‍ड प्‍लेटेड) चेरामन जुमा मस्जिद की प्रतिकृति भेंट की।
थिरूस्सर जिले में स्थित इस मस्जिद के बारे में ऐसा माना जाता है कि यह भारत में बनी पहली ऐसी मस्जिद है जिसका निर्माण 629 सदी के आसपास अरब व्यापारियों ने कराया था जिसे पुराने समय से भारत और सऊदी अरब के बीच सक्रिय व्यापार संबंधों के प्रतीक के रूप में देखा जाता है।
मौखिक परम्परा के अनुसार, पवित्र पैंगबर के समकालीन चेर राजा चेरामन परुमल ने अपनी अरब यात्रा के दौरान मक्का में पवित्र पैंगबर से हुई भेंट के बाद इस्लाम अपना लिया था।
कुछ वर्षों बाद, उन्होंने अपने मित्रों मलिक-बिन-दिनार और मलिक-बिन-हबीब के माध्यम से अपने परिजनों और मालाबार के सत्तारूढ सामंतो को पत्र भेजे और इसके बाद कोडुंगल्लूर में स्थानीय शासकों के द्वारा वहां मस्जिद के निर्माण की अनुमति दे दी गई।
इस मस्जिद में एक प्राचीन प्रज्‍जवलित दीपक है और ऐसा माना जाता है कि यह दीपक हजारों वर्षो से प्रज्‍जवलित है।
आज भी सभी धर्मों के लोग अपनी भेंट के रूप में इस पवित्र दीपक में डालने के लिए तेल लेकर आते हैं।
