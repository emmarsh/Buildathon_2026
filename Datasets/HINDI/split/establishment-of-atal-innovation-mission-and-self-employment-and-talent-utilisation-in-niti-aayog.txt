प्रधानमंत्री श्री नरेन्‍द्र मोदी की अध्‍यक्षता में मंत्रिमंडल की हुई बैठक में नीति आयोग में अटल नवाचार मिशन (एआईएम) और स्‍वरोजगार और मेधा उपयोग(एसईटीयू) की स्‍थापना की मंजूरी दे दी गई है।
एआईएम और एआईएम निदेशालय की स्‍थापना के नतीजे मिशन की गतिविधियों को और बेहतर तरीके से संपन्‍न करने के रूप में निकलेंगे।
देश में नवाचार और उद्यमिता के लिए यह केन्‍द्रीय बिन्‍दु होगा।
इसके विवरण निम्‍नवत हैं:-
(i) मिशन का मार्गदर्शन मिशन के उच्‍च स्‍तरीय समिति (एमएचएलसी) द्वारा होगा।
यही समिति जरूरी मार्गदर्शन और प्रमुख चुनौतियों वाले क्षेत्रों, पुरस्‍कार राशि एआईएम और एसईटीयू से संबंधित अन्‍य मामलों के क्रियान्‍वयन की मंजूरी पर फैसला लेगी।
(ii) नीति आयोग मिशन के निदेशक और जरूरी श्रम शक्ति की नियुक्ति करेगा।
(iii) मिशन का मुख्‍यालय नई दिल्‍ली में होगा।
