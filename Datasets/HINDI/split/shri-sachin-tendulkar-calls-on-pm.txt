पूर्व भारतीय क्रिकेटर श्री सचिन तेंदुलकर ने आज प्रधानमंत्री श्री नरेंद्र मोदी से मुलाकात की।
इस मौके पर श्री तेंदुलकर की पत्नी श्रीमती अंजलि तेंदुलकर भी उपस्थित थीं।
श्री सचिन तेंदुलकर ने 2 अक्टूबर को प्रधानमंत्री द्वारा मिले निमंत्रण के मद्देनजर स्वच्छ भारत पहल के तहत उनके द्वारा किये गये योगदान के बारे में प्रधानमंत्री को अवगत कराया।
उन्होंने प्रधानमंत्री को यह भी बताया कि इस पहल से जुड़ने के लिए और अधिक लोगों को आमंत्रित कर उन्होंने इस श्रृंखला को आगे बढ़ाया है।
श्री तेंदुलकर ने कहा कि वह आदर्श ग्राम योजना के तहत एक गांव को गोद लेने पर विचार कर रहे हैं।
साथ ही उन्होंने स्कूल और कॉलेजों में खेलों के विकास की दिशा में कार्य करने की इच्छा व्यक्त की।
