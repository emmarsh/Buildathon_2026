सिंगापुर के संस्थापक पिता श्री ली कुआन यू के अंतिम संस्कार पर शोक पुस्तिका में प्रधानमंत्री श्री नरेन्द्र मोदी ने यह लिखा:-
“श्री ली कुआन यू का निधन एक व्यक्ति का देहांत नहीं है बल्कि एक युग का अंत है।
वह उम्मीद की मशाल थे, न सिर्फ सिंगापुर बल्कि समूचे एशिया के लिए।
आज वह ज्योति नहीं रही लेकिन वह ऐसी मशाल है जो कई नए देशों में आशा के दिए को प्रज्ज्वलित करती रहेगी।
जब तक यह ज्योति प्रज्ज्वलित रहेगी वे हमेशा प्रेरित करते रहेंगे।
उनका निजी जीवन मेरे जैसों के लिए प्रेरणा था।
मैं इस प्रतिबद्ध कर्मयोगी, इस महान इन्सान के आगे नतमस्तक हूं।
सभी भारतीयों की तरफ से, मैं उनको श्रृद्धासुमन अर्पित करता हूं।”
