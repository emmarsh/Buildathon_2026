प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल को पशुपालन एवं डेयरी के क्षेत्र में सहयोग के लिए भारत और डेनमार्क के बीच हस्‍ताक्षरित समझौता ज्ञापन (एमओयू) से अवगत कराया गया।
इस समझौता ज्ञापन पर 16 अप्रैल 2018 को हस्‍ताक्षर किए गए थे।
इस समझौता ज्ञापन का उद्देश्‍य डेयरी विकास एवं संस्‍थागत सुदृीढीकरण के आधार पर मौजूदा ज्ञान को व्‍यापक बनाने के लिए पशुपालन एवं डेयरी के क्षेत्र में द्वीपक्षीय सहयोग को बढ़ावा देना है।
इसके तहत संयुक्‍त कार्यक्रमों को तैयार करने, सहयोग एवं परामर्श मुहैया कराने और संबंधित मूल्‍यांकन के लिए हरेक पक्ष के प्रतिनिधित्‍व के साथ एक संयुक्‍त कार्य समूह (जेडब्‍ल्‍यूसी) का गठन किया जाएगा।
इस भागीदारी के तहत डेनमार्क पशु प्रजनन, पशु स्‍वास्‍थ्‍य एवं डेयरी, चारा प्रबंधन आदि के क्षेत्र में ज्ञान एवं विशेषज्ञता मुहैया कराएगाताकि पारस्‍परिक हित वाले मवेशी व्‍यापार सहित भारतीय मवेशियों की उत्‍पादकता एवं उत्‍पादन को बेहतर किया जा सके।
