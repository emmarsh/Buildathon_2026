प्रधानमंत्री श्री नरेंद्र मोदी की अध्यक्षता में केंद्रीय मंत्रिमंडल ने चंडीगढ़ में भारतीय मृदा एवं जल संरक्षण संस्थान एवं अनुसंधान केंद्र (आईआईएसडब्ल्यूसी) की 13,111.55 वर्ग मीटर भूमि हरियाणा शहरी विकास प्राधिकरण (हुडा) को हस्तांतरित करने को मंजूरी दी है ताकि पंचकूला के मनसा देवी परिसर (एमडीसी) में 60 मीटर पेरिफेरल मास्टर रोड का निर्माण निम्नलिखित तरीके से किया जा सकेः
क. आईआईएसडब्ल्यूसी अनुसंधान केंद्र की 13,290.30 वर्ग मीटर भूमि उपयुक्त कलेक्टर दर पर हुडा को हस्तांतरित किया जाएगा।
ख. हुडा की 178.75 वर्ग मीटर भूमि चंडीगढ़ के आईआईएसडब्ल्यूसी अनुसंधान केंद्र को हस्तांतरित किया जाएगा।
ग. चंडीगढ़ के आईआईएसडब्ल्यूसी अनुसंधान केंद्र और हुडा के बीच 410 वर्ग मीटर भूमि का आपसी लेनदेन होगा।
पंचकूला के मनसा देवी परिसर (एमडीसी) में 60 मीटर पेरिफेरल मास्टर रोड के निर्माण के लिए सरकारी भूमि के हस्तांतरण से उस क्षेत्र में लोगों की आवाजाही बढ़ेगी जिससे रोजगार सृजन को बढ़ावा मिलेगा।
यह निर्णय सरकार की उस योजना का भी हिस्सा है जिसके तहत सकल आर्थिक विकास को बढ़ावा देने के लिए प्रमुख क्षेत्रों में बुनियादी ढांचा बेहतर बनाने की योजना है।
