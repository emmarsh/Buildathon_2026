प्रधानमंत्री श्री नरेंद्र मोदी ने गुरु नानक जयंती के अवसर पर देशवासियों को बधाई दी है।
“गुरु नानकदेव जी की जयंती पर उनको शत् शत् नमन” करते हुए एक संदेश में उन्होंने कहा कि गुरु जी की शिक्षाएं हमें शाश्वत प्रेरणा देती हैं।
हमें उनके द्वारा बताए गए करुणा, सत्य और शांति के मार्ग का अनुसरण करना चाहिए।
प्रधानमंत्री ने एक ट्वीट में कहा कि आज हमें यह संकल्प लेने भी लेना चाहिए कि हम सेवा के मार्ग को अपनाएंगे और ऐसे समाज के निर्माण के लिए काम करेंगे जो न्याय और समानता पर आधारित हो तथा सभी प्रकार की सामाजिक बुराइयों से दूर हो।
