प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने तेल एवं गैस क्षेत्र में सहयोग के लिए भारत और इजरायल के बीच सहमति पत्र (एमओयू) पर हस्‍ताक्षर किये जाने को मंजूरी दे दी है।
इस एमओयू से ऊर्जा क्षेत्र में भारत एवं इजरायल के आपसी संबंधों को और मजबूती मिलने की आशा है।
इस समझौते में उल्लिखित सहयोग से एक-दूसरे के देशों में निवेश, प्रौद्योगिकी हस्‍तांतरण, अनुसंधान एवं विकास (आरएंडडी), संयुक्‍त अध्‍ययन करने, मानव संसाधनों के क्षमता निर्माण और स्‍टार्ट-अप्‍स के क्षेत्र में गठबंधन करने में सहूलियत होगी।
