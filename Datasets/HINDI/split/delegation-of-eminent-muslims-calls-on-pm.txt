देश के प्रमुख मुस्लिम नागरिकों के एक शिष्टमंडल ने आज प्रधानमंत्री श्री नरेन्द्र मोदी से मिला।
शिष्टमंडल के सदस्यों में अन्य लोगों के अलावा शिया धार्मिक नेता मौलाना कल्बे जव्वाद, अंतर्राष्ट्रीय इस्लामी मामलों के विशेषज्ञ श्री कमर आगा और श्री शाहिद सिद्दकी शामिल थे।
शिष्टमंडल के सदस्यों ने प्रधानमंत्री को हाल की सऊदी अरब की सफल यात्रा के लिए बधाई दी।
उन्होंने कहा कि पश्चिम एशिया, मध्य एशिया तथा उत्तरी अफ्रीका के लोग विशेषकर युवा श्री नरेन्द्र मोदी के विकास एजेंडा से काफी प्रभावित हैं और भारत के साथ अच्छे रिश्ते चाहते हैं।
शिष्टमंडल के सदस्यों ने श्री नरेन्द्र मोदी के विकास एजेंडा तथा उसे सफलतापूर्वक लागू करने के रिकार्ड की सराहना की।
प्रधानमंत्री ने शिष्टमंडल के सदस्यों को धन्यवाद दिया और शिक्षा विशेषकर बेटियों की शिक्षा पर बल देते हुए विकास के अपने संकल्प को दोहराया।
उन्होंने आशा व्यक्त की कि भारत में मुस्लिम समुदाय एनडीए सरकार द्वारा शुरू की गई कल्याणकारी योजनाओं जैसे प्रधानमंत्री फसल बीमा योजना तथा मुद्रा योजना से बड़े स्तर पर लाभ उठाएगा।
