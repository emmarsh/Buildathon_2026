बांग्‍लादेश के विदेश मंत्री महामहिम डॉ. ए.के.
अब्दुल मोमेन ने आज प्रधानमंत्री श्री नरेन्‍द्र मोदी से मुलाकात की।
प्रधानमंत्री ने डॉ. मोमेन को विदेश मंत्री नियुक्‍त किए जाने पर बधाई दी, और विदेश मंत्री बनने के साथ ही अपनी पहली विदेश यात्रा के लिए भारत को गंतव्‍य के रूप में चुनने के लिए उनकी सराहना की।
डा. अब्‍दुल मोमेन ने प्रधानमंत्री को भारत और बांग्‍लादेश के बीच द्विपक्षीय संबंधों में हाल में हुयी प्रगति से अवगत कराया।
प्रधानमंत्री ने इस अवसर पर कहा कि पिछले कुछ वर्षों में देानों देशों के सबंधों को काफी गति मिली है।
उन्‍होंने बांग्‍लादेश की प्रधानमंत्री शेख हसीना के नए कार्यकाल में आपसी संबंधों को इसी गति से आगे बढ़ाने के लिए बांग्‍लादेश के साथ मिलकर काम करने की भारत की प्रतिबद्धता दोहराई।
