प्रधानमंत्री ने इसके बजाय जम्मू-कश्मीर में जारी राहत कार्यों में जुटने को कहा है।
प्रधानमंत्री श्री नरेंद्र मोदी ने मित्रों और शुभचिंतकों से अपना जन्मदिन न मनाने की अपील की है।
प्रधानमंत्री ने इसके बजाय इन सभी से जम्मू-कश्मीर में राहत कार्यों में जुटने को कहा है।
प्रधानमंत्री ने कहा है, ‘मुझे विभिन्न स्थानों से यह जानकारी मिली है कि मित्र और शुभचिंतक मेरा जन्मदिन बनाने के लिए तरह-तरह के कार्यक्रम आयोजित करने का मन बना रहे हैं।
मेरा विनम्र निवेदन है- मेरा जन्मदिन न मनाएं।
इसके बजाय अपना समय और संसाधन लगाते हुए जम्मू-कश्मीर में जारी राहत कार्यों में पूरी तरह से जुट जाएं।
यह वक्त जम्मू-कश्मीर के भाई-बहनों के साथ खड़े होने का है।
17 सितम्बर को राष्ट्रपति शी जिनपिंग गुजरात में होंगे।
हम गर्मजोशी के साथ उनकी अगवानी करने की तैयारी में हैं, लेकिन जन्मदिन पर कोई आयोजन नहीं होगा।’
