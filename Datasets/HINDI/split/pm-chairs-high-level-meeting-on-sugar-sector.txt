चीनी क्षेत्र से संबंधित मुद्दों की समीक्षा के लिए आज प्रधानमंत्री श्री नरेन्‍द्र मोदी की अध्‍यक्षता में एक उच्‍चस्‍तरीय बैठक का आयोजन किया।
चीनी के संबंध में वर्तमान आपूर्ति मुद्दों को ध्‍यान में रखते हुए प्रधानमंत्री ने ईंधन में एथनोल का सम्मिश्रण बढ़ाने के लिए तत्‍काल प्रयास करने का आह्वान किया।
उन्‍होंने चीनी के निर्यात के लिए सभी संभावनाओं का पता लगाने के लिए भी जोर दिया।
प्रधानमंत्री ने केंद्र सरकार द्वारा जून 2015 में मंजूर किए गए छह हजार करोड़ रूपये के प्रोत्‍साहन पैकेज के संबंध में हुई प्रगति की भी समीक्षा की।
प्रधानमंत्री ने जोर दिया कि किसानों के हित को सर्वोपरि रखा जाए और चीनी क्षेत्र से संबंधित मुद्दों की नियमित रूप से निगरानी की जाए।
बैठक में इस क्षेत्र के संबंध में दीर्घकालीन उपायों के बारे में भी विचार-विमर्श किया गया।
इस बैठक में केंद्रीय मंत्री श्री अरूण जेटली, श्री राधामोहन सिंह, श्री रामविलास पासवान, श्रीमती निर्मला सीतारमण और श्रीसंजीव कुमार बाल्‍यान उपस्थि‍त थे।
कृषि, खाद्य एवं उपभोक्‍ता मामले, वित्‍त, वाणिज्‍य, विदेश मामले, पेट्रोलियम एवं प्राकृतिक गैस मंत्रालयों के अलावा नीति आयोग और प्रधानमंत्री कार्यालय के वरिष्‍ठ अधिकारियों ने भी बैठक में भाग लिया।
