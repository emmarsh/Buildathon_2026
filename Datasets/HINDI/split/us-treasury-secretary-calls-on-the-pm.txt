अमरीका के वित्त मंत्री श्री जेकब ल्यू ने आज अमरीकी फेडरल रिजर्व के वाइस चेयरमैन के साथ प्रधानमंत्री श्री नरेन्द्र मोदी से मुलाकात की।
दोनों नेता भारत-अमरीका आर्थिक और वित्तीय साझेदारी बातचीत के लिए भारत आए हैं जिसकी सह-अध्यक्षता वित्त मंत्रालय करेगा।
मुलाकात के दौरान प्रधानमंत्री ने गणतंत्र दिवस परेड में मुख्य अतिथि के रूप में अमरीकी राष्ट्रपति की सफल भारत यात्रा का जिक्र किया।
प्रधानमंत्री ने इस बात को दोहराया कि भारत और अमरीका के बीच आर्थिक और वित्तीय सहयोग दोनों देशों के बीच रणनीतिक भागीदारी का महत्वपूर्ण स्तम्भ है।
उन्होंने कहा कि सरकार पूर्वानुमेय और स्थिर कर व्यवस्था तथा नीतियां प्रदान करने के लिए प्रतिबद्ध है।
उन्होंने भारत में निवेश करने के लिए अमरीकी कंपनियों द्वारा दिखाई गई रुचि का स्वागत किया।
अमरीकी वित्त मंत्री ने वित्तीय समावेशन पहल प्रधानमंत्री जन-धन योजना की सराहना की जिसने भारत में 100 मिलियन लोगों को मुख्य अर्थव्यवस्था को जोड़ा है।
उन्होंने विदेशी निवेशकों के मुद्दों को हल करने के लिए भारत सरकार द्वारा अपनाई गई सकारात्मक सोच की भी सराहना की।
