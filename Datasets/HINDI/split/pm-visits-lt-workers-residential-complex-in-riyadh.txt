प्रधानमंत्री श्री नरेन्‍द्र मोदी ने आज रियाद में एल एंड टी कार्मिकों के आवासीय परिसर का दौरा किया।
एल एंड टी रियाद में मेट्रो के एक खंड का निर्माण कर रही है।
इस अवसर पर अपने संबोधन में प्रधानमंत्री ने इस परियोजना में काम कर रहे कार्मिकों के द्वारा किए जा रहे प्रयासों की सराहना करते हुए कहा कि आपका कठिन परिश्रम ही मुझे यहां लाया है।
उन्‍होंने कहा कि विदेश में भारतीय श्रमिकों के द्वारा किए जा रहे कार्य से न सिर्फ धन अर्जित होता है, बल्कि भारत की महत्‍ता भी बढ़ती है।
उन्‍होंने कहा कि विश्‍व के बहुत से हिस्‍सों में भारतीय श्रमिकों को याद किया जाता है जहां उन्‍होंने बहुत सी प्रतिष्ठित परियोजनाओं को पूर्ण किया है।
उन्‍होंने कहा कि भविष्‍य में रियाद मेट्रो के लिए भी भारतीय कार्मिकों के इसके निर्माण हुए योगदान को इसी प्रकार से याद किया जाएगा।
प्रधानमंत्री ने कहा कि विदेश में काम कर रहे भारतीयों को उनके परिजनों से प्राप्‍त होने वाले पत्रों से अकसर जानकारी मिलती है।
उन्‍होंने कहा कि वह इन पत्रों के माध्‍यम से अपने सुख-दुख दोनों ही बांटते हैं।
प्रधानमंत्री ने कहा कि उन्‍हें अहसास होता है कि वे उनके परिवार का ही एक हिस्‍सा हैं।
प्रधानमंत्री ने केंद्र सरकार की ई-प्रवास पहल का उल्‍लेख किया जिसके माध्‍यम से विदेश में कार्य करने की इच्‍छा रखने वाले लोगों को सुविधा उपलब्‍ध कराई जाएगी।
उन्‍होंने कहा कि और अधिक ‘श्रमिक संसाधन केंद्र’ खोले जाएंगे और मदद पोर्टल के माध्‍यम से केंद्र सरकार तक शीघ्रता से संपर्क किया जा सकता है।
प्रधानमंत्री ने कहा कि भारत में क्षमता है कि वह आवश्‍यकता के अनुरूप मानव श्रम को दुनिया को प्रदान कर सके।
प्रधानमंत्री के संबोधन के दौरान, आयोजन स्‍थल पर उपस्थित हजारों श्रमिकों ने बहुत बार उत्‍साह के साथ उनका अभिनंदन किया।
अपने संबोधन के पश्‍चात प्रधानमंत्री ने श्रमिकों से मुलाकात करते हुए उनके साथ जलपान भी किया।
