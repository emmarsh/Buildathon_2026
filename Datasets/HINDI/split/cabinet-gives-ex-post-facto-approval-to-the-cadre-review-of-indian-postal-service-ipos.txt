केंद्रीय मंत्रिमंडल ने प्रधानमंत्री श्री नरेन्द्र मोदी की अध्यक्षता में भारतीय डाक सेवा (आईपीओ) की कैडर समीक्षा को पूर्व-व्‍यापी मंजूरी दे दी है।
कैडर समीक्षा कार्यकारी जरूरतों के आधार पर मुख्‍यालय और फील्‍ड दोनों जगहों पर कार्यकारी जरूरतों को पूरा करने और कैडर ढांचे को मजबूत करने में डाक विभाग को सक्षम बनाएगा, जिससे समीक्षा करने और ग्राहकों की जरूरतों को प्रभावी ढंग से पूरा करने, मौजूदा ठहराव को दूर करने और भारतीय डाक सेवा के अधिकारियों के कैरियर की संभावनाओं में सुधार के लिए अधिक अवसर मिल सकेंगे।
इस प्रस्‍ताव के तहत कई कदम उठाए जाएंगे, जिनमें एपेक्स स्‍केल में महानिदेशक (डाक संचालन) के पद, एचएजी+ स्‍केल में अपर महानिदेशक (समन्‍वय) के पद, एचएजी स्‍तर पर एक पद, एसएजी स्‍तर पर 5 पद और जेएजी स्‍तर पर 4 पदों का सृजन किया जाएगा, और इसके अलावा एसटीएस से पदावनति करके जेटीएस स्‍तर पर 84 पदों को बढ़ाया जाएगा और कुल मिलाकर नए पदों के प्रस्‍तावों के समायोजन के लिए एसटीएस के 96 पदों को कम किया जाएगा, और इस तरह कैडर में पदों की कुल संख्‍या में कोई परिवर्तन नहीं होगा।
यह सारी कार्यवाही शुरू करने के लिए, वित्त मंत्रालय और कार्मिक, लोक शिकायत और पेंशन मंत्रालय के साथ सीआरसी सिफारिशों पर आवश्यक विचार-विमर्श विधिवत पूरा हो चुका है।
व्यय विभाग ने प्रस्ताव को ‘अनापत्ति’ प्रदान कर दी है।
