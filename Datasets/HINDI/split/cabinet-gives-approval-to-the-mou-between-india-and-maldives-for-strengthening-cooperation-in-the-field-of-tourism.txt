प्रधानमंत्री श्री नरेंद्र मोदी की अध्यक्षता में केंद्रीय मंत्रिमंडल ने आज भारत सरकार के पर्यटन मंत्रालय व मालदीव सरकार के पर्यटन मंत्रालय के बीच पर्यटन के क्षेत्र में सहयोग को मजबूत करने के लिए हुए समझौते पर दस्तखत को पूर्वव्यापी मंजूरी दे दी।
मालदीव के साथ हुए इस समझौते से इस महत्वपूर्ण स्रोत बाजार से आगंतुकों की संख्या में तेजी आ सकती है।
हाल के वर्षों में मालदीव, भारत के लिए महत्वपूर्ण पर्यटन उत्पादन बाजार के रूप में उभरा है।
उद्देश्यः
इस समझौते के मुख्य उद्देश्य हैः
a) पर्यटन के क्षेत्र में द्विपक्षीय सहयोग को बढ़ावा देना b) पर्यटन से संबंधित सूचनाओं व आंकड़ों का आदान-प्रदान c) पर्यटन में हितधारकों जैसे कि होटल, व टूर ऑपरेटर के बीच सहयोग को बढ़ावा देना d) मानव संसाधन विकास के लिए आदान-प्रदान कार्यक्रमों को शुरू करना e) पर्यटन व आतिथ्य-सत्कार के क्षेत्र में निवेश करना f) दोनों तरफ के पर्यटन को प्रोत्साहित करने के लिए टूर ऑपरेटरों/मीडिया/राय निर्माताओं की आदान-प्रदान यात्राएं g) प्रोत्साहन, विपणन, पर्यटक स्थलों के विकास व प्रबंधन के क्षेत्र में अनुभवों का आदान-प्रदान h) दोनों देशों में होने वाले यात्रा मेलों प्रदर्शनियों में हिस्सा लेना i) सुरक्षित सम्मानजनक व स्थायी पर्यटन को बढ़ावा देना
