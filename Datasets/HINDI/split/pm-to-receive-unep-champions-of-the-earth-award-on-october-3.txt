प्रधानमंत्री श्री नरेन्द्र मोदी 3 अक्टूबर को प्रवासी भारतीय केंद्र, नई दिल्ली में एक विशेष समारोह में संयुक्त राष्ट्र का सर्वोच्च पर्यावरण संबंधी पुरस्कार ‘यूएनईपी चैम्पियंस ऑफ द अर्थ’ अवार्ड प्राप्त करेंगे।
इस पुरस्कार की घोषणा न्यूयॉर्क सिटी में आयोजित 73वें संयुक्त राष्ट्र आम सभा के दौरान की गई थी।
संयुक्त राष्ट्र के महानिदेशक एंटोनियो गुटेरस यह पुरस्कार प्रदान करेंगे।
प्रधानमंत्री भी उपस्थित जनसमूह को आमंत्रित करेंगे।
प्रधानमंत्री श्री नरेन्द्र मोदी का अंतर्राष्ट्रीय सौर गठबंधन के समर्थन में उनके पथप्रदर्शक कार्य एवं 2022 तक भारत में सभी एकल-उपयोग प्लास्टिक को समाप्त करने के उनके अभूतपूर्व संकल्प के लिए नेतृत्व वर्ग में चयन किया गया है।
वार्षिक चैम्पियंस ऑफ द अर्थ’ पुरस्कार सरकारी, सिविल सोसायटी एवं निजी क्षेत्र के उन असाधारण नेताओं को प्रदान किया जाता है जिनके कार्यों का पर्यावरण पर सकारात्मक प्रभाव पड़ा हो।
