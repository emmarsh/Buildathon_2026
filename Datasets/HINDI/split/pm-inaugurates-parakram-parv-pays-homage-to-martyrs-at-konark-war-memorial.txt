प्रधानमंत्री श्री नरेन्‍द्र मोदी ने आज जोधपुर स्थित कोणार्क स्‍टेडियम में ‘पराक्रम पर्व’ का उद्घाटन किया।
उन्‍होंने इस अवसर पर लगाई गई प्रदर्शनी का अवलोकन भी किया।
प्रधानमंत्री ने राजस्‍थान के जोधपुर स्थित कोणार्क युद्ध स्‍मारक पर शहीदों को श्रद्धांजलि दी।
प्रधानमंत्री ने आगंतुक पुस्तिका में लिखा, ‘देश को सशस्‍त्र बलों पर गर्व है जो मातृभूमि की रक्षा के लिए पूरी तरह से समर्पित एवं प्रतिबद्ध हैं।
उन्‍होंने स्‍मरण करते हुए उन वीर जवानों को भी श्रद्धांजलि अर्पित की जिन्‍होंने अपना सर्वस्‍व बलिदान कर दिया और जो पीढि़यों से प्रेरणा के प्रतीक हैं।
इससे पहले प्रधानमंत्री आज संयुक्‍त कमांडर सम्‍मेलन में भाग लेने के लिए जोधपुर पहुंचे।
प्रधानमंत्री ने जोधपुर स्थित एयर फोर्स स्‍टेशन पर अपने आगमन के दौरान तीनों सेनाओं के गार्ड ऑफ ऑनर का निरीक्षण किया।
