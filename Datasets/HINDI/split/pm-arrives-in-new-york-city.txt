आज श्रेष्ठ कंपनियों के सीईओ के साथ मुलाकात करेंगे
प्रधानमंत्री श्री नरेन्द्र मोदी 23 सितंबर की शाम न्यूयॉर्क पहुंच गए हैं।
वह आज न्यूयॉर्क में श्रेष्ठ कंपनियों के मुख्‍य कार्यकारी अधिकारियों (सीईओ) के साथ मुलाकात करेंगे।
इस मुलाकात के दौरान प्रधानमंत्री का ध्यान मुख्य रूप से इस बात पर केन्द्रित होगा कि भारत में विभिन्न क्षेत्रों में निवेश कैसे बढ़ाया जाए।
एक गोलमेज बैठक के दौरान वह जे.पी.
मोर्गन और ब्लैकस्टोन सहित वित्तीय क्षेत्र के विभिन्न संगठनों के सीईओ के साथ मुलाकात करेंगे।
टाइम मैग्जीन और फॉर्च्युन द्वारा औद्योगिक नीति और संवर्धन विभाग के सहयोग से आयोजित किए जा रहे एक कार्यक्रम में प्रधानमंत्री मोदी अमेरिका के सर्वोच्च सीईओ के साथ बातचीत भी करेंगे।
लॉकहीड मार्टिन, फोर्ड, आईबीएम, पेप्सिको, जीई, बोइंग और मास्टर कार्ड सहित कई जानी-मानी अमेरिकी कंपनियां इस मुलाकात में शामिल होंगी।
प्रधानमंत्री “मीडिया, प्रौद्योगिकी और संचार” विषय पर एक गोलमेज बैठक को भी संबोधित करेंगे।
प्रधानमंत्री श्री नरेन्द्र मोदी, गुयाना के राष्ट्रपति श्री डेविड ए. ग्रैंजर के साथ एक द्विपक्षीय वार्ता भी करेंगे।
