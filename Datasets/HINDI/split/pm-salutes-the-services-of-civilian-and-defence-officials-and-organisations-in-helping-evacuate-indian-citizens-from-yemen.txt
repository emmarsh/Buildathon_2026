प्रधानमंत्री श्री नरेन्‍द्र मोदी ने यमन से भारतीय नागरिकों को सुरक्षित बाहर निकालने में मदद करने के लिए नागरिक सेवाओं और रक्षा अधिकारियों तथा संगठनों को नमन किया है।
प्रधानमंत्री ने कहा – “मैं यमन से हमारे नागरिकों को सुरक्षित बाहर निकालने में मदद के लिए हमारी नागरिक सेवाओं और रक्षा अधिकारियों तथा संगठनों को सलाम करता हूं।
आप अपने प्रयास जारी रखें!
संगठनों के बीच बेजोड़ सहयोग रहा- विदेश मंत्रालय, नौसेना, वायुसेना, एयर इंडिया, शिपिंग, रेलवे और राज्‍य सरकारों ने बचाव कार्य में बड़ी मदद की।
सहयोगी श्रीम‍ती सुषमा स्‍वराज और जनरल वी के सिंह (जो कई दिनों से घटना स्‍थल पर हैं) ने नागरिकों को यमन से सुरक्षित बाहर निकालने के प्रयासों में सराहनीय योगदान किया।
मुझे खुशी है कि भारत ने कई गैर भारतीय नागरिकों को भी यमन से बाहर निकाला।
भारतीय नागरिकों की सुरक्षित स्‍वदेश वापसी के प्रयास से यह पता चलता है कि हम अपने लोगों की सेवा करने के इच्‍छुक और आपत्ति में फंसे अन्‍य लोगों की मदद के लिए तैयार हैं जो भारत का चरित्र है।”
