भारत रत्‍न एम. एस. सुब्‍बालक्ष्‍मी की परपोती एस. ऐश्‍वर्या और एस. सौंदर्या ने आज अपने माता पिता वी. श्रीनिवासन और गीता श्रीनिवासन के साथ प्रधानमंत्री श्री नरेन्‍द्र मोदी से मुलाकात की।
सुश्री ऐश्‍वर्या और सुश्री सौंदर्या ने ‘मैत्रीम भजता’ का छोटा सा प्रदर्शन किया।
यह एक मंगल गीत है जिसे एम. एस. सुब्‍बालक्ष्‍मी ने अक्‍टूबर 1966 में संयुक्‍त राष्‍ट्र में खुद प्रस्‍तुत किया था।
इस मंगल गीत को कांची के आचार्य श्री चंद्रशेखरेंद्र सरस्‍वती ने संस्‍कृत में तैयार किया था।
यह सार्वभौम मित्रता एवं विश्‍व शांति के लिए गीत है जिसे एम. एस. सुब्‍बालक्ष्‍मी ने संयुक्‍त राष्‍ट्र में अपनी प्रस्‍तुति के बाद कई कार्यक्रमों में गाया।
इसके अंतिम शब्‍द हैं- ‘श्रेय ओ भूयात सकल जनानाम’ यानी सभी लोगों को खुशियां और आशीर्वाद मिले।
