प्रधानमंत्री श्री नरेंद्र मोदी की अध्‍यक्षता में मंत्रिमंडल को भारत और वियतनाम के डाक विभागों द्वारा संयुक्‍त रूप से डाक टिकट जारी करने के बारे में जानकारी दी गई।
भारत-वियतनाम: ‘प्राचीन वास्‍तुशिल्‍प’ विषय पर संयुक्‍त रूप से डाक टिकट जारी करने के लिए संचार मंत्रालय के डाक विभाग और वियत नारा पोस्‍ट के बीच आपसी सहमति बनी।
संयुक्‍त डाक टिकट 25.01.2018 को जारी किए गए थे।
भारत-वियतनाम संयुक्‍त स्‍मारक डाक टिकट पर भारत का सांची स्‍तूप और वियतनाम का फो मिन्‍ह पगोडा बना हुआ है।
संयुक्‍त डाक टिकट जारी करने के लिए भारत और वियतनाम के डाक विभागों के बीच 18.12.2017 को समझौता ज्ञापन (एमओयू) कर हस्‍ताक्षर हुए थे।
