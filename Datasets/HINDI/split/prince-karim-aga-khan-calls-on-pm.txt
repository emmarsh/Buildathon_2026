आगा खान डेवलपमेंट नेटवर्क के चेयरमैन प्रिंस करीम आगा खान ने आज प्रधानमंत्री श्री नरेन्द्र मोदी से मुलाकात की।
फिलहाल वह भारत के दौरे पर हैं और उन्हें कल राष्ट्रपति श्री प्रणब मुखर्जी द्वारा पदम विभूषण से सम्मानित किया जाएगा।
प्रधानमंत्री ने आगा खान फाउंडेशन द्वारा किए गए कार्यों, विशेषकर ग्रामीण विकास और स्वच्छता के क्षेत्र में किए गए कार्यों की सराहना करते हुए कहा कि उन्हें पहली बार इसे देखने का अवसर तब मिला था जब वह गुजरात के मुख्यमंत्री थे।
श्री नरेन्द्र मोदी ने आगा खान फाउंडेशन का आह्वान किया कि वह “स्वच्छ भारत” और “गंगा संरक्षण” से जुड़े पहलों में मुख्य भूमिका निभाए।
उन्होंने बालिकाओं के लिए शौचालयों के निर्माण में फाउंडेशन की भागीदारी का भी आह्वान किया।
प्रिंस करीम आगा खान ने कहा कि उन्हें पदम विभूषण से सम्मानित किया गया है।
उन्होंने कहा कि आगा खान फाउंडेशन को एक लाख शौचालयों के निर्माण का कार्य सौंपा गया था, जिसकी शुरूआत गुजरात राज्य से हुई।
उन्होंने कहा कि यह फाउंडेशन स्वास्थ्य और स्वच्छता को बढ़ावा देने के साथ-साथ बोतलबंद पेयजल की आपूर्ति सुनिश्चित करने के कार्य में भी शामिल रहा है।
प्रधानमंत्री और प्रिंस करीम आगा खान ने पश्चिम एशिया की मौजूदा स्थिति के बारे में भी चर्चा की।
