प्रधानमंत्री श्री नरेन्‍द्र मोदी ने बृहस्पतिवार को मॉस्‍को में “फ्रेंड्स अॉफ इंडिया” कार्यक्रम में भाग लिया जिसमें रूसी कलाकारो ने भारत के पारपंरिक और लोकनृत्यों पर प्रस्तुति पेश की।
कार्यक्रम से रूस में भारतीय सांस्कृतिक परम्परा की लोकप्रियता और दोनों देशों के बीच सास्कृंतिक तालमेल के महत्व का प्रदर्शन दर्शित हुआ।
इस कार्यक्रम की शुरूआत श्लोक वादन और वंदेमातरम की रचनात्मक प्रस्तुति से हुई।
जिसके बाद कुचिपुडी,कथक और डांडिया रास के कार्यक्रमों ने दर्शकों का मन मोह लिया।
इसके बाद सभी कलाकारो ने मंच पर एक साथ श्री अटल बिहारी वाजपेयी की कविता “गीत नया गाता हूं” की संगीतमय प्रस्तुति दर्शकों के समक्ष प्रस्तुत की।
इस अवसर पर अपने संबोधन में प्रधानमंत्री श्री नरेन्द्र मोदी ने कलाकारों की प्रस्तुति की सराहना की।
उन्होंने विशेष रूप से सति कजानोवा के प्रदर्शन की प्रशंसा करते हुए कहा कि वो एक मुस्लिम परिवार से आने वाली रूस की नागरिक है जो एक पॉप गायक होने के बाद भी वैदिक मंत्रो का कुशलता से वादन कर सकती हैं।
उन्होंने कहा कि रूस से इतने अधिक लोगों का भारत की सांस्कृतिक विरासत के में रूचि रखना हमारे लिए गर्व की बात है।
प्रधानमंत्री ने लोगों को ईद-उल-मिलाद और क्रिसमस की शुभकामना देते हुए कहा कि कल अर्थात 25 दिसंबर को पूर्व प्रधानमंत्री श्री अटल बिहारी वाजपेयी का जन्मदिवस भी है।
उन्होंने कहा कि रूस में भारतीय संस्कृति की प्रशंसा किए जाने के उत्कृष्ट प्रयास नियमित रूप से जारी हैं।
उन्होंने रूस में दो सौ स्थानों पर अंतर्राष्ट्रीय योग दिवस मनाए जाने का स्मरण भी किया।
प्रधानमंत्री श्री नरेन्द्र मोदी ने दोनो देशों के बीच पारम्परिक व्यापारिक और शैक्षणिक संबधों का स्मरण करते हुए कहा कि रूस हर समय भारत के साथ बिना किसी झिझक के खडा रहा।
रूस ने हर युद्ध के समय हमारा साथ दिया और हमारे जवान इन युद्धों में विजयी होकर वापिस लौटे।
भारत और रूस के बीच शक्ति का संबंध है, लेकिन इसमें शक्ति, मित्रता की शक्ति है।
रूस ने अंतर्राष्ट्रीय मंच पर भी हमेशा भारत का समर्थन किया है।
प्रधानमंत्री मोदी ने रूस में अध्ययन कर रहे भारतीय छात्रों से रूस के नागरिकों को पर्यटन के लिए भारत भ्रमण के लिए प्रोत्साहित करने को कहा।
प्रधानमंत्री श्री मोदी ने कहा आज दुनियाभर में आर्थिक उपलब्धि प्राप्त करने के लिए भारत की प्रशंसा की जा रही है।
संपूर्ण विश्व आज भारत की ओर आशा भरी निगाहों से देख रहा है और निवेशक देश में निवेश करने को लेकर आश्वस्त हैं।
भारत में होने वाला यह निवेश विश्व स्तरीय आधारभूत ढांचे का निर्माण करेगा और इससे छात्रों को रोजगार भी प्राप्त होगा।
आज विश्व, भारत को केवल एक बाजार के रूप में नहीं बल्कि सशक्त निर्माण केंद्र के रूप में देख रहा है।
प्रधानमंत्री श्री नरेन्द्र मोदी ने अपनी रूस यात्रा को बेहद सफल बताते हुए कहा कि राष्ट्रपति पुतिन के साथ उनकी बातचीत बेहद कामयाब रही है।
