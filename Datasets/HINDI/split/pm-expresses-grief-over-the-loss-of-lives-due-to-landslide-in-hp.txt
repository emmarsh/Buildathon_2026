प्रधानमंत्री श्री नरेन्‍द्र मोदी ने हिमाचल प्रदेश के मंडी जिले में भूस्‍खलन संबंधी दुर्घटनाओं के कारण हुई मौत पर दु:ख व्‍यक्त किया है।
प्रधानमंत्री ने कहा, ‘हिमाचल प्रदेश के मंडी जिले में भूस्खलन संबंधी दुर्घटनाओं के कारण लोगों की मौत होने से दु:ख हुआ।
मृतक के परिवारों के प्रति मेरी संवेदना।
मैं हिमाचल प्रदेश के मंडी जिले में उन घायल लोगों के जल्‍द स्‍वस्‍थ होने के लिए प्रार्थना करता हूं।
राहत एवं बचाव कार्यों में भाग लेने और हरसंभव जरूरी सहायता प्रदान करने के लिए एनडीआरएफ की टीम मंडी जा रही है।’
