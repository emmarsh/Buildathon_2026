प्रधानमंत्री श्री नरेंद्र मोदी ने आज उज्‍ज्‍वल डिस्‍कॉम ऐश्‍युरेंस योजना (यूडीएवाई) की प्रगति की समीक्षा की।
वरिष्‍ठ सरकारी अधिकारियों ने ऋण, निगरानी फ्रेम वर्क, वित्‍तीय मानदंडों में सुधार, प्रचालनगत उपलब्धियों और उपभोक्‍ता सशक्तिकरण जैसे विभिन्‍न पहलुओं से प्रधानमंत्री को अवगत कराया।
वरिष्‍ठ सरकारी अधिकारियों द्वारा कोयला खदान और खनिज ब्‍लॉक नीलामियों के बारे में दिए गए एक प्रेजेंटेशन के दौरान प्रधानमंत्री ने खानों के तीव्र प्रचालन और नीलामी-परवर्ती कार्यों के लिए एक रोडमैप तैयार करने की आवश्‍यकता पर बल दिया।
उन्‍होंने भौगोलिक दृष्टि से संभावनाशील क्षेत्रों के सर्वेक्षण और मानचित्रण के दौरान खनिज संबंधी सभी विभागों के बीच अधिक समन्‍वय की आवश्‍यकता पर भी जोर दिया।
केंद्रीय मंत्री श्री पीयूष गोयल, प्रधानमंत्री कार्यालय, नीति आयोग और अन्‍य मंत्रालयों के वरिष्‍ठ अधिकारी भी बैठक में मौजूद थे।
