प्रधानमंत्री श्री नरेन्द्र मोदी ने अरुणाचल प्रदेश और मिजोरम के स्‍थापना दिवस के अवसर पर वहां के लोगों को शुभकामनाएं दी हैं।
प्रधानमंत्री ने कहा, ‘अरुणाचल प्रदेश के स्‍थापना दिवस के मौके पर मैं राज्‍य के लोगों को बधाई देता हूं।
मैं प्रार्थना करता हूं कि आने वाले वर्षों में राज्‍य का समग्र विकास हो।
लोगों की उम्‍मीदों और आकांक्षाओं को पूरा करने के लिए अरुणाचल प्रदेश की नई सरकार को मेरी शुभकामनाएं।
मिजोरम के अद्भुत लोगों को उनके राज्‍य के स्‍थापना दिवस की शुभकामनाएं।
आने वाले वर्षों में मिजोरम विकास की नई ऊंचाइयों को छुए।’
