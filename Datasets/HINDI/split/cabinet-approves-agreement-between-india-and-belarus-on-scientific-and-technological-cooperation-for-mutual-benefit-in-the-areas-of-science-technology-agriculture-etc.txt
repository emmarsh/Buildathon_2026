प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल को विज्ञान, प्रौद्योगिकी, कृषि आदि क्षेत्रों में पारस्‍परिक लाभ के लिए भारत गणराज्‍य और बेलारूस गणराज्‍य के बीच मजबूत और दीर्घकालिक सहयोग पर भारत सरकार द्वारा बल दिए जाने के क्रम में, वैज्ञानिक और प्रौद्योगिकी सहयोग पर भारतीय राष्‍ट्रीय विज्ञान अकादमी (इन्‍सा) ने राष्‍ट्रीय विज्ञान अकादमी बेलारूस (एनएएसबी) के साथ एक करार से अवगत कराया गया।
यह करार बेलारूस के राष्‍ट्रपति, श्री अलेक्‍जेंडर लुकाशेंको की यात्रा के दौरान दिनांक 12 सितम्‍बर 2017 को नई दिल्‍ली में किया गया था।
इसका उद्देश्‍य भारत और बलारूस के वैश्विक स्‍तर पर प्रतिस्‍पर्धी विज्ञान, प्रौद्योगिकियों की पहचान, मूल्‍यांकन, विकास और वाणिज्यिकरण करना है।
यह दोनों देशों में वैज्ञानिक और आर्थिक लाभ के लिए अनुसंधान, विज्ञान, प्रौद्योगिकी हस्‍तांतरण, दौरों का आदान-प्रदान और संयुक्‍त कार्यशालाओं के माध्‍यम से संस्‍थाओं को सहयोग करेगा जिसका परिणाम वैज्ञानिक एवं आर्थिक लाभ के रूप में होगा।
