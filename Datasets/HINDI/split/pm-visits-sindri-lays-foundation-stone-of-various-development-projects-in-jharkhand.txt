प्रधानमंत्री श्री नरेन्‍द्र मोदी ने आज सिंदरी में आयोजित एक समारोह में भारत सरकार और झारखंड सरकार की कई विकास परियोजनाओं का शिलान्‍यास किया।
इनमें सम्‍मिलित हैं:-
• हिंदुस्तान उर्वरक और रसयान लिमिटेड के सिंदरी उर्वरक परियोजना का पुनरुद्धार
• गेल द्वारा रांची सिटी गैस वितरण परियोजना
• अखिल भारतीय आयुर्विज्ञान संस्थान (एम्स), देवघर
• देवघर हवाई अड्डे का विकास
• पतरातू सुपर थर्मल पावर परियोजना
प्रधानमंत्री की उपस्‍थिति में जन औषाधि केंद्रों के लिए सहमति पत्रों का आदान-प्रदान भी किया गया।
प्रधान मंत्री ने एक जनसभा को संबोधित करते हुए भगवान बिरसा मुंडा को श्रद्धांजलि अर्पित की।
उन्होंने कहा कि केंद्र और राज्य सरकार झारखंड के तीव्र विकास के लिए मिलकर काम कर रहे हैं।
उन्होंने कहा कि आज 27,000 करोड़ रुपये की परियोजनाओं का शिलान्‍यास हुआ है।
श्री मोदी ने कहा कि इन विकास परियोजनाओं से झारखंड के युवाओं को अवसर प्राप्‍त होंगे।
उन्‍होंने कहा कि जब मैंने प्रधानमंत्री पद ग्रहण किया उस समय 18,000 गांवों में बिजली नहीं थी।
श्री मोदी ने कहा कि हमने इन गांवों के ग्रामीण लोगों के जीवन में उजाला लाने का काम किया और वहां बिजली पहुंचाई।
उन्‍होंने कहा कि हमने एक कदम आगे बढ़कर सुनिश्‍चित किया कि भारत में प्रत्‍येक घर तक बिजली की पहुंच हो।
उन्‍होंने कहा कि जिन उर्वरक संयंत्रों काम रूका हुआ था वहां फिर से काम शुरू हो गया।
श्री मोदी ने कहा कि पूर्वी भारत को इसका सर्वाधिक लाभ प्राप्‍त होगा।
प्रधानमंत्री ने कहा कि झारखंड में एम्‍स की स्‍थापना से स्‍वास्‍थ्‍य देखभाल के क्षेत्र में व्‍यापक बदलाव होगा और गरीबों को बेहतर स्‍वास्‍थ्‍य सेवा उपलब्‍ध होगी।
प्रधानमंत्री ने बताया कि केंद्र सरकार ने हवाई यात्रा को सुगम और किफायती बनाया है।
