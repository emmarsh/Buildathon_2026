प्रधानमंत्री श्री नरेन्द्र मोदी 17-18, 2018 सितंबर को अपने संसदीय क्षेत्र वाराणसी का दौरा करेंगे।
वह शहर में 17 सितंबर की दोपहर को पहुंचेंगे।
वह सीधे नरुर गांव के लिए रवाना हो जाएंगे जहां वह एक प्राथमिक विद्यालय के छात्रों से मिलेंगे जो एक गैर-लाभकारी संगठन ‘रुम टू रीड‘ की सहायता से चल रहा है।
बाद में, डीएलडब्ल्यू परिसर, में प्रधानमंत्री काशी विद्यापीठ के छात्रों एवं उनके द्वारा सहायता प्राप्त बच्चों के साथ मुलाकात करेंगे ।
18 सितंबर, को बीएचयू के एम्पीथिएटर में, प्रधानमंत्री कुल 500 करोड़ रुपये के बराबर की विभिन्न विकास परियोजनाओं का शिलान्यास या उद्घाटन करेंगे।
जि परियोजनाओं का उद्घाटन किया जाएगा, उनमें पुरानी काशी के लिए समेकित विद्युत विकास योजना (आईपीडीएस) एवं बीएचयू में एक अटल इंक्युबेशन सेंटर शामिल हैं।
जिन परियोजनाओं का शिलान्यास किया जाएगा, उनमें बीएचयू का रीजनल ऑपथैलमोलोजी सेंटर शामिल है।
प्रधानमंत्री जनसमूह को भी संबोधित करेंगे।
