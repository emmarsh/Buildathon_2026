प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने सर्वे संख्‍या 408, जालंधर कैंट में केंद्रीय विद्यालय नं.
04 के निर्माण के लिए केंद्रीय विद्यालय संगठन को 1 रुपये प्रति वर्ष के मामूली किराए के साथ पट्टे पर 7.5 एकड़ ए-1 रक्षा भूमि हस्‍तांतरित करने की मंजूरी दी है।
पृष्‍ठभूमि :
फिलहाल जालंधर कैंट के केंद्रीय विद्यालय नं.
04 का संचालन जालंधर के सर्वे संख्‍या 408 में कुलवंत हॉल के सामने एमईएस भवन तात्‍कालिक आवश्‍यकता के आधार पर 1987 से हो रहा है।
यह 26 एकड़ ए-1 रक्षा भूमि में विस्‍तृत है।
फिलहाल, जालंधर कैंट के केंद्रीय विद्यालय नं.
04 में कुल 1346 बच्‍चे पढ़ रहे है।
केंद्रीय विद्यालय संगठन द्वारा खुद के स्‍थायी विद्यालय भवन के निर्माण से स्‍कूल प्रशासन को वहां कार्यरत कर्मियों की शैक्षणिक जरूरतों को पूरा करने के लिए ईष्‍टतम बुनियादी ढांचा तैयार करने में मदद मिलेगी।
विद्यालय भवन का निर्माण पूरा होने के बाद शेष 18.5 एकड़ भूमि सेना को हस्‍तांतरित कर दी जाएगी।
