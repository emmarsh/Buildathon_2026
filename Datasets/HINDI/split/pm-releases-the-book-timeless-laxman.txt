प्रधानमंत्री श्री नरेन्द्र मोदी ने आज मुंबई में जाने-माने कार्टूनिस्ट आर.के.लक्ष्मण पर आधारित कॉफी टेबल बुक “टाइमलेस लक्ष्मण” का विमोचन किया।
इस अवसर पर उन्होंने कहा कि इस कालातीत यात्रा का हिस्सा बन कर उन्हें खुशी हुई है।
उन्होंने कहा कि यह पुस्तक लक्ष्मण की रचनाओं के संसार को समझने में मदद करेंगी।
उन्होंने कहा कि लक्ष्मण के कार्यों का अध्ययन सम-सामयिक समाजशास्त्र और सामाजिक परिवेश को समझने का बेहतर तरीका है।
उन्होंने कहा कि यह पुस्तक लक्ष्मण या उनकी स्मृति मात्र के लिए नहीं है, बल्कि उन करोड़ो लोगों के लिए है, जिनके मन-मस्तिष्क में किसी न किसी रूप में लक्ष्मण विद्यमान हैं।
प्रधानमंत्री ने कहा कि लक्ष्मण का सामान्य-जन समयातीत और अखिल भारतीय रहा है।
उन्होंने कहा कि सभी भारतीय और लोगों की सभी पीढ़ियां उनमें दृष्टिगत होती हैं।
प्रधानमंत्री ने कहा कि आम व्यक्ति पर ध्यान केंद्रित करने के लिए किस तरह पदम पुस्कारों की प्रक्रिया में बदलाव लाया गया।
