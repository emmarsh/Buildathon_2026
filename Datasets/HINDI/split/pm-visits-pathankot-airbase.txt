प्रधानमंत्री श्री नरेन्द्र मोदी ने आज पंजाब में पठानकोट एयरबेस का दौरा किया, जहां पर हाल ही में आतंकवादियों ने हमला किया था।
इस दौरान रक्षा बलों के वरिष्ठ अधिकारियों ने प्रधानमंत्री को इस तरह के गंभीर आतंकवादी हमलों से निपटने के लिए चलाये जाने वाले अपने संयुक्त आतंकवाद-विरोधी अभियान और तलाशी अभियानों के बारे में विस्तृत जानकारी दी।
प्रधानमंत्री ने एयरबेस में संबंधित घटनास्थल का भी दौरा करने के साथ सीमा क्षेत्र का हवाई सर्वेक्षण भी किया।
इस यात्रा के दौरान प्रधानमंत्री के साथ राष्ट्रीय सुरक्षा सलाहकार श्री अजीत डोभाल, थल सेना, वायुसेना और एनएसजी तथा सीमा सुरक्षा बल के प्रमुख भी उपस्थित थे।
