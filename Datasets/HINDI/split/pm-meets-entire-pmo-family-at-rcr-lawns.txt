प्रधानमंत्री श्री नरेन्द्र मोदी ने अपनी सरकार के एक वर्ष पूरा होने के अवसर पर बुधवार को प्रधानमंत्री कार्यालय में कार्यरत सभी अधिकारियों और कर्मचारियों को चाय पार्टी का निमंत्रण दिया।
इस अवसर पर अधिकारियों और कर्मचारियों को संबोधित करते हुए प्रधानमंत्री श्री नरेन्द्र मोदी ने कहा कि गत एक वर्ष में लोगों की सेवा करने में मिली सफलता के श्रेय में समस्त प्रधानमंत्री कार्यालय का भी सफल योगदान है।
श्री मोदी ने कहा कि प्रधानमंत्री कार्यालय की जिम्मेदारियों को पूर्ण करने के लिए संवेदनशील और मानवीय दृष्टिकोण की आवश्यकता है।
प्रधानमंत्री ने विभिन्न अधिकारियों से मुलाकात भी की और उनके साथ समूह फोटो भी खिंचवाए।
