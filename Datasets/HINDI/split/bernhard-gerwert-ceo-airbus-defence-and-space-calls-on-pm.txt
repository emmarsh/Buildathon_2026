एयरबस रक्षा और अंतरिक्ष के मुख्‍य कार्यकारी अधिकारी (सीईओ) श्री बर्नहार्ड गेरवर्ट ने आज प्रधानमंत्री श्री नरेन्‍द्र मोदी से मुलाकात की।
उन्‍होंने भारत में एयरोस्‍पेस, रक्षा और नागर विमानन क्षेत्रों में विभिन्‍न परियोजनाओं के बारे में विचार-विमर्श किया।
श्री गेरवर्ट ने अप्रैल में टूलूज़ में एयरबस विनिर्माण सुविधा में की गई प्रधानमंत्री की यात्रा और इसके परिणामास्‍वरूप पैदा हुए सकारात्‍मक माहौल और दिलचस्‍पी का उल्‍लेख किया।
श्री गेरवर्ट ने क्षेत्रीय सहयोगियों के साथ एक कलस्‍टर पहुंच के माध्‍यम से ‘मेक इन इंडिया’ पहल में एक भागीदार बनने के बारे में एयरबस की गहरी दिलचस्‍पी दिखाई।
प्रधानमंत्री ने भारत में एयरबस द्वारा दिखाई गई रुचि का स्‍वागत किया।
