प्रधानमंत्री श्री नरेन्द्र मोदी ने पीएसएलवी सी31 की सफल लांचिंग और आईआरएनएसएस 1ई को सटीक ढंग से कक्षा में रखने पर भारतीय अंतरिक्ष अनुसंधान संगठन (इसरो) ( इंडियन स्पेस रिसर्च ऑर्गेनाइजेशन- इसरो) के वैज्ञानिकों से बात की और उन्हें बधाई दी।
प्रधानमंत्री ने एक ट्वीट कर कहा कि पीएसएलवी सी31 की सफल लांचिंग और आईआरएनएसएस 1ई को सटीक ढंग से कक्षा में रखने के लिए इसरो की गतिशीलता और दृढ़ता पर हमारी बधाई।
हम इस मिशन को सफल बनाने के लिए अपने वैज्ञानिकों को बधाई देते हैं।
प्रधानमंत्री ने ट्वीट के बारे में जानकारी देते हुए कहा उन्होंने इस मौके पर इसरो के वैज्ञानिकों से बात की और उनकी उपलब्धि पर बधाई दी।
हमारे वैज्ञानिकों ने देश को गौरवान्वित किया है।
