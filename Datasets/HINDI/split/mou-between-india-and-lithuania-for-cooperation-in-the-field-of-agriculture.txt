प्रधानमंत्री श्री नरेन्द्र मोदी की अध्यक्षता में हुई केंद्रीय मंत्रिमंडल की बैठक में आज कृषि के क्षेत्र में सहयोग के लिए भारत और लिथुआनिया के बीच एक समझौता ज्ञापन पर हस्ताक्षर करने के लिए मंजूरी दी गई।
समझौता ज्ञापन बागवानी, फसल कटाई के बाद प्रबंधन, जैविक खेती, शीत भंडार विकास और कृषि प्रसंस्करण उद्योग, पशुपालन, डेयरी और मत्स्य पालन सहित दोनों देशों के बीच कृषि उत्पादन के क्षेत्र में सहयोग प्रदान करेगा।
दोनों देशों के बीच सहयोग को द्विवार्षिक कार्ययोजना के माध्यम से किया जाएगा।
ऐसी संभावना है कि इस समझौता ज्ञापन से कृषि क्षेत्र के क्षमता निर्माण, वैज्ञानिकों और तकनीशियनों के बीच ज्ञान के आदान-प्रदान, आनुवंशिक संसाधनों के आदान-प्रदान, उचित प्रौद्योगिकियों के विकास एवं कृषि क्षेत्र में कृषि उत्पादकता बढ़ाने में मदद मिलेगी।
