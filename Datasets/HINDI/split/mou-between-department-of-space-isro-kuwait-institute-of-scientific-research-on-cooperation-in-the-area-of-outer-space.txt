प्रधानमंत्री श्री नरेन्द्र मोदी की अध्यक्षता में केन्द्रीय मंत्रिमंडल को अंतरिक्ष विभाग/भारतीय अंतरिक्ष अनुसंधान संगठन (डीओएस/इसरो) और कुवैत वैज्ञानिक अनुसंधान संस्थान (केआईएसआर) के बीच शांतिपूर्ण उद्देश्यों के लिए बाहरी अंतरिक्ष के उपयोग और अन्वेषण में सहयोग पर समझौता ज्ञापन के बारे में जानकारी दी गई है।
इस समझौता ज्ञापन के माध्यम से दोनों देशों के बीच कुछ अनुसंधान और अनुप्रयोग परियोजनाओं की पहल के लिए केआईएसआर द्वारा भारतीय दूरसंवेदी (आईआरएस) उपग्रहों से आंकड़ों का उपयोग, प्रशिक्षण और व्यवसायिक शर्तों पर दूरसंवेदी और संचार उपग्रहों के निर्माण और प्रक्षेपण जैसे महत्वपूर्ण क्षेत्रों में सहयोग का विस्तार होगा।
इस समझौते ज्ञापन से इसरो और केआईएसआर सदस्यों के बीच एक संयुक्त कार्यकारी समूह का गठन किया जाएगा, जिससे इस समझौते ज्ञापन के कार्यान्वयन के साधनों और समयबद्ध कार्ययोजनाओं को आगे बढ़ाया जा सकेगा।
इस समझौता ज्ञापन के माध्यम से केआईएसआर के साथ सहयोग से मानवता के लाभ के लिए अंतरिक्ष प्रौद्योगिकी के अनुप्रयोग के क्षेत्र में संयुक्त गतिविधि को विकसित किया जाएगा।
इस प्रकार से देश के सभी वर्ग और क्षेत्र लाभान्वित होगे।
इस समझौता ज्ञापन से पृथ्वी के दूरसंवेदी, उपग्रह संचार, उपग्रह नौवहन, अंतरिक्ष विज्ञान और बाहरी अंतरिक्ष की खोज जैसे क्षेत्रों में नई अनुसंधान गतिविधियों को अनुप्रयोगों को बढ़ावा देने को विशेष प्रोत्साहन मिलेगा।
