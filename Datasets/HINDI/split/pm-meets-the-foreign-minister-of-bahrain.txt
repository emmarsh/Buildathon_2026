प्रधानमंत्री श्री नरेन्द्र मोदी से बहरीन के विदेश मंत्री श्री शेख खालिद बिन मोहम्मद अल खलीफा ने मुलाकात की है।
भारत की यात्रा पर आये बहरीन के विदेश मंत्री दोनों देशों के बीच संयुक्त आयोग की बैठक के लिए नई दिल्ली में हैं।
इस बैठक की अध्यक्षता दोनों देशों के विदेश मंत्री मिलकर करते हैं।
प्रधानमंत्री ने फरवरी, 2014 में बहरीन के शाह की भारत यात्रा का स्मरण करते हुए कहा कि इससे द्विपक्षीय संबंधों में नई ऊर्जा और गति आई है।
श्री मोदी ने कहा कि बहरीन में वहां की सरकार भारतीय समुदाय के 4 लाख से अधिक सदस्यों को लगातार सहयोग दे रही है।
हम इसकी सराहना करते हैं।
बहरीन के विदेश मंत्री ने अपने देश के प्रधानमंत्री की ओर से श्री मोदी को बहरीन यात्रा का निमंत्रण दिया।
बहरीन के विदेश मंत्री ने भारत के प्रति बहरीन की जनता में मैत्री के संबंधों की भावनाओं का उल्लेख किया।
उन्होंने बहरीन सरकार की रक्षा, सुरक्षा, आतंकवाद के प्रतिरोध, व्यापार और निवेश समेत आपसी संबंधों को घनिष्ठ बनाने की बचनबद्धता व्यक्त की।
