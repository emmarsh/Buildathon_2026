प्रधानमंत्री के रूप में उनके निर्वाचन पर बधाई दी
प्रधानमंत्री श्री नरेन्‍द्र मोदी ने टोंगा साम्राज्‍य के प्रधानमंत्री श्री अकिलिसी पेहिवा को प्रधानमंत्री के रूप में उनके निर्वाचन पर उन्‍हें बधाई दी है।
प्रधानमंत्री ने लिखा ‘टोंगा साम्राज्‍य का प्रधानमंत्री चुने जाने पर मेरी हार्दिक शुभकामनाएं एवं बधाई स्‍वीकार करें।
भारत टोंगा के साथ घनिष्‍ठ संबंधों को काफी महत्‍व देता है जिसमें पिछले कुछ वर्षो के दौरान तेजी से प्रगति की है।
प्रधानमंत्री ने कहा ‘प्रशांत क्ष्‍ेात्र के साथ अपने रिश्‍तेां को मैं काफी सम्‍मान देता हूं, यही वजह है कि भारत ने हाल में फिजी के सुवा में भारत- प्रशांत द्वीप सहयोग संघ की मेजबानी की।
हमारी योजना इस संघ की अगली बैठक के इस वर्ष के उत्‍तरार्ध में भारत में आयोजित करने की है, जिसमें मैं उम्‍मीद करता हूं कि आप भाग लेने में सक्षम होंगे।
प्रधानमंत्री ने कहा ‘मैं आपके व्‍यक्तिगत स्‍वास्‍थ्‍य और कल्‍याण तथा टोंगा के लोगों की प्रगति एंव समृद्धि की कामना करता हूं।
