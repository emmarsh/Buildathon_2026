दाउदी बोहरा समुदाय के धार्मिक प्रमुख महामहिम सैदना मुफद्दल सैफुद्दीन ने आज नई दिल्ली में प्रधानमंत्री श्री नरेन्द्र मोदी से मुलाकात की।
उनके साथ नौ सदस्यीय प्रतिनिधिमंडल भी था।
प्रधानमंत्री ने दाउदी बोहरा समुदाय के उनके सामाजिक सुधार संबंधी प्रयासों की तारीफ करते हुए कहा कि केन्द्र सरकार ने उनके लिए कई तरह की पहल करते हुए उन्हें भरपूर समर्थन दिया है।
प्रधानमंत्री ने मुंबई के भिंडी बाजार क्षेत्र को स्मार्ट सिटी के रूप में विकसित करने के लिए दाउदी बोहरा समुदाय की प्रगति की सराहना भी की।
प्रधानमंत्री ने गंगा नदी के तटों पर बसे गांवों में शौचालयों के विकास के लिए समुदाय से आगे आने का भी आग्रह किया।
