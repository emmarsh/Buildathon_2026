प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल ने सूक्ष्म, लघु एवं मझोले उद्यम मंत्रालय (एमएसएमई) के तहत विकास आयुक्त कार्यालय (एमएसएमई) में भारतीय उद्यम विकास सेवा (आईईडीएस) के नाम से कैडर की समीक्षा और नई सेवा के गठन को मंजूरी दे दी।
नए कैडर के निर्माण और संरचना में बदलाव से न केवल संगठन मजबूत होगा बल्कि यह ‘स्टार्टअप इंडिया’, ‘स्टैंडअप इंडिया’ और ‘मेक इन इंडिया’ के लक्ष्य को पाने में भी मदद करेगा।
इस कदम से संगठन की क्षमता एवं उत्पादकता बढ़ेगी और यह एमएसएमई क्षेत्र की वृद्धि के लक्ष्य को पाने में भी मदद करेगा क्योंकि इसके लिए प्रतिबद्ध एवं तकनीकी तौर पर कुशल अधिकारियों का एक कैडर होगा।
