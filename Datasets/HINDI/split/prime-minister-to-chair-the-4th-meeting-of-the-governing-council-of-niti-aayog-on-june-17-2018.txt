प्रधानमंत्री श्री नरेंद्र मोदी 17 जून (रविवार) को राष्ट्रपति भवन में नीति अयोग की प्रशासनिक परिषद की चौथी बैठक की अध्यक्षता करेंगे।
दिनभर चलने वाली इस बैठक में केंद्रीय मंत्री, राज्यों के मुख्य मंत्री, केंद्र शासित प्रदेशों के लेफ्टिनेंट गवर्नर और भारत सरकार के वरिष्ठ अधिकारी उपस्थित रहेंगे।
प्रशासनिक परिषद नीति आयोग का एक प्रमुख निकाय है जो राज्यों के सक्रिय सहयोग से राष्ट्रीय विकास की प्राथमिकताओं, क्षेत्रों तथा रणनीतियों के संदर्भ में एक साझा दृष्टिकोण विकसित करने के लिए कार्य करता है।
प्रशासनिक परिषद पिछले वर्ष के दौरान किए गए कार्यों की समीक्षा करता है और भविष्य की विकास प्राथमिकताओं पर विचार-विमर्श करता है।
परिषद द्वारा निम्न विषयों पर विचार-विमर्श करने की उम्मीद है- किसानों की आय को दोगुना करने के लिए किये गए उपाय, आयुषमान भारत, राष्ट्रीय पोषण मिशन और मिशन इंद्रधनुष जैसी परियोजनाओं की प्रगति, आकांक्षी जिलों का विकास और महात्मा गांधी की 150 वीं जयंती का समारोह आदि।
