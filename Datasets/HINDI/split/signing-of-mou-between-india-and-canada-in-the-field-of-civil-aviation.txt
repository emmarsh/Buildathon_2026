प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने नागर विमानन के क्षेत्र में भारत और कनाडा के बीच समझौता ज्ञापन पर हस्‍ताक्षर को मंजूरी दे दी है।
समझौता ज्ञापन से दोनों देशों के बीच द्विपक्षीय सहयोग और नागर विमानन के क्षेत्र में अनुभव और तकनीकी जानकारी बढ़ाने में मदद मिलेगी।
समझौता ज्ञापन की कुछ महत्‍वपूर्ण बातें इस प्रकार हैं:-
• नागर विमानन के क्षेत्र में दोनों देशों के बीच व्‍यावसायिक/ आर्थिक सहयोग बढ़ाने की संभावनाओं पर विचारों के आदान-प्रदान के लिए एक उपयुक्‍त मंच बनाया जाये।
• दोनों देशों के बीच विमान संचालन की सुरक्षा और संबंधित अन्‍य क्षेत्रों में सहयोग कार्यक्रम होना चाहिए ताकि नागर विमानन महानिदेशालय को सर्वश्रेष्‍ठ अंतर्राष्‍ट्रीय मानकों और नवीनतम अंतर्राष्‍ट्रीय नागर विमानन संगठन के सुरक्षा निरीक्षण कार्यक्रम की जरूरतों के बारे में अद्यतन जानकारी दी जा सके।
• उपरोक्‍त बातों के अलावा कनाडा की कम्‍पनियों के साथ तकनीकी जानकारी के आदान-प्रदान से भारतीय कम्‍पनियों को लाभ मिल सकता है क्‍योंकि विमानन उद्योग कनाडा में बेहद विकसित है।
इसी प्रकार कनाडा की कम्‍पनियां भारत में तेजी से बढ़ते नागर विमानन उद्योग से लाभ उठा सकती हैं।
