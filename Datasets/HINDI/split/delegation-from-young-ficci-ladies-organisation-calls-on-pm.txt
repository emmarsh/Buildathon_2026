प्रधानमंत्री श्री नरेन्द्र मोदी ने आज फिक्की के युवा महिला संगठन के 25 सदस्यीय शिष्टमंडल से मुलाकात की।
इस शिष्टमंडल ने महिला उद्यमिता और महिला सशक्तिकरण जैसे विषयों पर प्रधानमंत्री से बातचीत की।
प्रधानमंत्री ने शिष्टमंडल के सदस्यों द्वारा पूछे गए विभिन्न प्रश्नों का विस्तार से जवाब दिया।
उन्होंने कहा कि स्वच्छ भारत अभियान सामुदायिक स्वास्थ्य को महत्वपूर्ण लाभ के साथ “वेस्ट टू वेल्थ” उद्यमिता के लिए बहुत बड़ा अवसर अवसर प्रदान करता है।
जल संरक्षण पर एक प्रश्न का जवाब देते हुए, प्रधानमंत्री ने कहा कि हम सभी को जल के विवेकपूर्ण उपयोग और सूक्ष्म एवं ड्रिप सिंचाई पर व्यक्तिगत रूप से ध्यान देना चाहिए।
प्रधानमंत्री ने कहा कि परिवार के मूल्य, विविधता की स्वीकृति और पर्यावरण के प्रति चेतना भारत की महानतम परंपरा के वे तीन गुण हैं जिनका हमें अवश्य ही अनुपालन करना चाहिए।
इस मुलाकात के दौरान शिक्षा, कौशल विकास, कला एवं संस्कृति और महिला सुरक्षा जैसे विषयों पर भी चर्चा की गई।
