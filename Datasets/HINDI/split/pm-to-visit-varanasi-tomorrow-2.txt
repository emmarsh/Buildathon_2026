डीजल से बिजली में परिवर्तित पहले लोकोमोटिव की रवानगी गुरु रविदास जन्मस्थान विकास परियोजना का शिलान्यास होमी भाभा कैंसर अस्पताल, लहरतारा का उद्घाटन कई विकास परियोजनाओं का अनावरण
प्रधानमंत्री श्री नरेन्द्र मोदी कल 19 फरवरी, 2019 को वाराणसी का दौरा करेंगे।
वहां वे कई विकास परियोजनाओं का अनावरण करेंगे।
प्रधानमंत्री वाराणसी में डीजल लोकोमोटिव वर्क्स में डीजल से बिजली में परिवर्तित पहले इंजन को झंडी दिखाकर रवाना करेंगे।
वे लोकोमोटिव का अवलोकन करेंगे और प्रदर्शनी का दौरा करेंगे।
डीजल लोकोमोटिव वर्क्स ने दो डब्ल्यूडीजी3ए डीजल इंजनों को 10 हजार अश्वशक्ति वाले दोहरे इलेक्ट्रिक डब्ल्यूएजीसी3 लोको में परिवर्तित किया है।
यह ‘मेक इन इंडिया’ पहल के तहत भारतीय अनुसंधान एवं विकास नवाचार के जरिए किया गया है।
परिवर्तित इंजनों से ग्रीन हाऊस गैस उत्सर्जन कम होगा और भारतीय रेल के लिए कारगर इंजन तैयार होंगे।
प्रधानमंत्री श्रीगोर्वधनपुर में श्री गुरु रविदास जन्म स्थान मंदिर में गुरु रविदास जन्म स्थान विकास परियोजना का शिलान्यास करेंगे।
वे एक जनसभा को भी संबोधित करेंगे।
प्रधानमंत्री बनारस हिंदू विश्वविद्यालय के नवनिर्मित मदन मोहन मालवीय कैंसर केन्द्र का उद्घाटन करेंगे।
यह अस्पताल उत्तर प्रदेश, झारखंड, बिहार, उत्तराखंड सहित नेपाल जैसे पड़ोसी देशों के मरीजों को सस्ता कैंसर उपचार प्रदान करेंगे।
प्रधानमंत्री होमी भाभा कैंसर अस्पताल लहरतारा का भी उद्घाटन करेंगे।
इन दोनों कैंसर अस्पतालों के उद्घाटन के जरिए वाराणसी कैंसर संबंधी बीमारियों के बेहतर उपचार के लिए महत्वपूर्ण केन्द्र बन जाएगा।
प्रधानमंत्री पहले नये भाभाट्रॉन प्रीसिजन टेक्नोलॉजी (मल्टी लीफ कॉलीमेटर) का लोकार्पण करेंगे।
वे बनारस हिंदू विश्वविद्यालय में पंडित मदन मोहन मालवीय की प्रतिमा और वाराणसी घाटों के भित्तिचित्रों का अनावरण करेंगे।
वे विश्वविद्यालय में पीएम-जेएवाई आयुष्मान भारत के लाभार्थियों से बातचीत करेंगे।
इसके बाद वाराणसी में औरे गांव में प्रधानमंत्री कई विकास परियोजनाओं का उद्घाटन करेंगे, जिनका उद्देश्य वाराणसी और आस-पास के क्षेत्रों में स्वास्थ्य तथा अन्य सुविधाओं को बढ़ावा देना है।
वे विभिन्न योजनाओं के लाभार्थियों को प्रमाणपत्र प्रदान करेंगे।
वे दिव्यांगजनों को सहयोगी उपकरण भी वितरित करेंगे।
बाद में प्रधानमंत्री जनसभा को संबोधित करेंगे।
