प्रधानमंत्री श्री नरेंद्र मोदी ने आज नेपाल के काठमांडू में पशुपतिनाथ मंदिर में पूजा की।
यह अवसर सौभाग्य से श्रावण मास का सोमवार था जिसे हिंदू कैलेंडर के अनुसार अत्यधिक पावन अवसर माना जाता है।
प्रधानमंत्री मंदिर में 45 मिनट रहे।
इस दौरान विशेष पूजा (महापूजा) की गई।
उन्होंने मंदिर में 2,500 किलोग्राम चंदन की लकड़ी दान की।
मंदिर के प्राधिकारियों ने प्रधानमंत्री को मंदिर की लघु आकृति भेंट की।
आगंतुक पुस्तिका में प्रधानमंत्री ने लिखा कि पशुपतिनाथ मंदिर और काशी विश्वनाथ मंदिर (वाराणसी) एक जैसे दिखाई देते हैं।
पूजा-अर्चना बाद, प्रधानमंत्री ने मंदिर परिसर में और उसके आसपास एकत्र हजारों लोगों को अपनी शुभकामनाएं दीं।
