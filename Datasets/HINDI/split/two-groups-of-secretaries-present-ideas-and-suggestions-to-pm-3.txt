प्रधानमंत्री की ओर से शासन के विभिन्न क्षेत्रों में परिवर्तनकारी बदलाव के लिए नए विचारों के साथ आने के आह्वान के बाद बृहस्पतिवार (21 जनवरी, 2016) को सचिवों के दो समूहों ने (अ) समावेश और हिस्सेदारी के साथ तेज विकास और (ब) रोजगार सृजन रणनीति पर प्रधानंत्री श्री नरेन्द्र मोदी को अपने विचार और सुझाव पेश किए।
इस दौरान प्रधानमंत्री ने सचिवों के सभी आठ समूहों की प्रशंसा की और कहा कि यह पूरी प्रक्रिया टीम निर्माण और देश को लाभ पहुंचाने वाले विचारों के सृजन की एक कवायद है।
प्रधानमंत्री ने इस पूरी प्रक्रिया के तहत सामूहिक रूप से दस हजार कार्य के घंटे देने के लिए इन अधिकारियों की प्रशंसा की।
इस मौके पर भारत सरकार के सभी सचिवों के अलावा केंद्रीय मंत्री श्रीमती सुषमा स्वराज और श्री मनोहर परिकर भी मौजूद थे।
सचिवों की प्रस्तुतियों के दौरान और बाद में प्रधानमंत्री, केंद्रीय मंत्रियों और वहां मौजूद लोगों ने सचिवों की ओर से पेश थीम से जुड़े सवाल पूछे और अपने सुझाव भी दिए।
