प्रधानमंत्री श्री नरेन्‍द्र मोदी ने जापान के प्रधानमंत्री शिंजो आबे के साथ क्‍योटो में प्राचीन तोजी मंदिर के दर्शन किए।
प्रधानमंत्री ने क्‍योटो के गोल्‍डन पैविलियन में किंकाजू-जी मंदिर की यात्रा की।
प्रधानमंत्री ने क्‍योटो यूनिवर्सिटी के स्‍टेम सेल रिसर्च सेंटर की यात्रा के दौरान सिकल सेल रक्‍तहीनता ग्रसित रोगियों की स्थिति पर चिंता जताई।
प्रधानमंत्री श्री नरेन्‍द्र मोदी ने आज क्‍योटो में प्राचीन तोजी मंदिर के दर्शन किए।
इस बौद्ध मठ की यात्रा के दौरान उनके साथ जापान के प्रधानमंत्री श्री शिंजो आबे भी थे।
प्रधानमंत्री ने क्‍योटो में गोल्‍डन पैविलियन- किंकाकू-जी मंदिर के भी दर्शन किए, जहां उन्‍होंने बड़ी संख्‍या में आए लोगों के साथ मुलाकात की, जिन्‍होंने बेहद उत्‍साह के साथ उनकी आवभगत की।
प्रधानमंत्री ने क्‍योटो यूनिवर्सिटी में सीआईआरए (सेन्‍टर फॉर आईपीएस सेल रिचर्स एंड एप्‍लीकेशन) का भ्रमण किया।
उन्‍होंने सेंटर के डायरेक्‍टर श्री शिन्‍या यामानाका के साथ बातचीत की।
प्रधानमंत्री ने पूरे भारत में खासकर, आदिवासी समुदायों के बीच सिकल सेल रक्‍तहीनता की व्‍याप्ति पर चिंता जताई।
प्रधानमंत्री ने श्री यामानाका से इसके इलाज की दिशा में काम करने का आग्रह किया।
श्री यामानाका ने कहा कि उनके संस्‍थान में वर्तमान में कोई भारतीय अनुसंधानकर्ता नहीं है और वे चाहेंगे कि भारतीय वैज्ञानिक इस संस्‍थान में अनुसंधान करें।
