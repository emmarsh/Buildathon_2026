फेसबुक की मुख्‍य संचालन अधिकारी सुश्री शेरिल सैंडबर्ग ने आज प्रधानमंत्री श्री नरेन्‍द्र मोदी से मुलाकात की।
उन्‍होंने कहा कि फेसबुक से जुड़े भारतीयों की बड़ी संख्‍या को देखते हुए भारत फेसबुक के लिए एक बहुत महत्‍वपूर्ण देश है।
प्रधानमंत्री ने सरकार और लोगों के बीच बेहतर संवाद और सुशासन के लिए फेसबुक को एक मंच के रूप में इस्‍तेमाल करने के बारे में सुश्री सैंडबर्ग से चर्चा की।
उन्‍होंने फेसबुक के माध्‍यम से भारत में और पर्यटकों को आकर्षित करने की संभावनाओं के बारे में भी विचार-विमर्श किया।
श्री नरेन्‍द्र मोदी ने सुश्री शेरिल से यह भी पूछा कि महात्‍मा गांधी की 150वीं जयंती को मनाने में और स्‍वच्‍छता पर विशेष जोर देने में फेसबुक किस तरह मदद कर सकती है।
बाद में प्रधानमंत्री ने अपने फेसबुक पर निम्‍नलिखित बातें पोस्‍ट कीं।
”सुश्री शेरिल सैंडबर्ग के साथ मुलाकात बहुत फलदायक रही।
उन्‍होंने संकेत दिया कि फेसबुक से जुड़े भारतीयों की बड़ी संख्‍या को देखते हुए भारत फेसबुक के लिए एक बहुत महत्‍वपूर्ण देश है।
सोशल मीडिया का स्‍वयं इस्‍तेमाल कर्ता होने के नाते मैंने सुश्री शेरिल सैंडबर्ग से फेसबुक को सरकार और लोगों के बीच बेहतर संवाद और सुशासन का एक मंच के रूप में इस्‍तेमाल करने के बारे में उपाय जानने चाहे।
मैंने फेसबुक के माध्‍यम से भारत में और पर्यटकों को आकर्षित करने की संभावनाओं को भी टटोला।
हम स्‍वच्‍छता पर विशेष ध्‍यान देते हुए महात्‍मा गांधी की 150वीं जयंती मनाना चाहते हैं और मैंने सुश्री सैंडबर्ग से यह भी पूछा कि हमारे इस अभियान में फेसबुक किस तरह मददगार साबित हो सकती है।”
