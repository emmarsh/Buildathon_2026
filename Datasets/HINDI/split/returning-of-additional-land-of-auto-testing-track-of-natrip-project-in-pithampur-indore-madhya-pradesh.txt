प्रधानमंत्री श्री नरेन्द्र मोदी की अध्यक्षता में आज हुई मंत्रिपरिषद की बैठक में मध्य प्रदेश सरकार को लगभग 478.307 हेक्टेयर भूमि लौटाने को मंजूरी दे दी गई।
इसमें लगभग 461.607 हेक्टेयर निजी अधिगृहीत जमीन और 16.70 हेक्टेयर सरकारी भूमि शामिल है।
इस जमीन की कीमत करीब 470 करोड़ रुपये है।
इसे नेशनल ऑटोमोटिव टेस्टिंग एंड आरएंडडी इंफ्रास्ट्रक्चर प्रोजेक्ट यानी एनएटीआरआईपी के तहत मध्य प्रदेश के इंदौर के पीथमपुर में ऑटो टेस्टिंग ट्रैक (एनएटीआरआईएक्स) के लिए लिया गया था।
लौटाई गई भूमि का राज्य सरकार द्वारा ऑटो और संबंधित सहायक उद्योगों को आवंटन किया जा सकेगा, जो मौजूदा एनएटीआरआईएक्स पर सहक्रियाशील प्रभाव डालेगा।
