श्री नरेन्द्र मोदी ने आज भारत के 15वें प्रधान मंत्री के रूप में पदभार ग्रहण किया।
श्री नेरन्द्र मोदी ने साउथ ब्लॉक स्थित अपने कार्यालय में महात्मा गांधी को पुष्पांजलि अर्पित की और प्रधान मंत्री का पदभार ग्रहण किया।
एक कुशल प्रशासक के रूप में श्री नरेन्द्र मोदी ने सुशासन तथा विकास कार्यों पर ध्यान केन्द्रित किया है ताकि लोगों के जीवन में गुणात्मक बदलाव लाया जा सके।
उन्होंने ”मिनिमम गवर्मेन्ट एण्ड मेक्सिमम गवर्नेंस” तथा प्रतिबद्धता के साथ सुव्यवस्था लाने के मार्गदर्शक सिद्धांतों को अपनाया है ताकि शासन के काम-काज और तौर-तरीकों में बदलाव लाया जा सके।
श्री नरेन्द्र मोदी ने अपने प्रमुख सचिव श्री नृपेन्द्र मिश्र तथा प्रधान मंत्री कार्यालय के वरिष्ठ अधिकारियों के साथ संक्षिप्त चर्चा की।
श्री नरेन्द्र मोदी के साउथ ब्लॉक स्थित प्रधान मंत्री कार्यालय पहुंचने पर प्रधान मंत्री कार्यालय के वरिष्ठ अधिकारियों ने उनका स्वागत किया।
