एप्‍पल इंक.
के मुख्‍य कार्यकारी अधिकारी टिम कुक ने आज प्रधानमंत्री श्री नरेन्‍द्र मोदी से मुलाकात की।
प्रधानमंत्री को हाल के चुनाव के परिणामों पर बधाई देते हुए श्री कुक ने भारत की अपनी यात्रा के बारे में बात की और कहा कि उनका देश भर में बहुत गर्मजोशी के साथ स्‍वागत किया गया।
उन्‍होंने देश के विभिन्‍न हिस्‍सों में अपनी यात्रा के बारे में एवं युवाओं, व्‍यवसायियों एवं फिल्‍मी अभिनेताओं समेत विभिन्‍न लोगों के साथ अपनी मुलाकातों के बारे में बातचीत की।
विशेष रूप से उन्‍होंने मुंबई में सिद्धविनायक मंदिर में अपनी यात्रा एवं एक क्रिकेट मैच देखने के अनुभव का जिक्र किया।
प्रधानमंत्री ने श्री कुक की सराहना करते हुए कहा कि भारत में ‘देखना ही विश्‍वास करना है’, साथ ही, उन्‍होंने यह भी कहा कि ये अनुभव निश्चित रूप से श्री कुक के व्‍यवसायिक निर्णयों को प्रोत्‍साहित करेंगे।
श्री कुक ने भारत के लिए एप्‍पल इंक.
की भविष्‍य की योजनाओं को साझा किया।
उन्‍होंने भारत में विनिर्माण एवं खुदरा व्‍यवसाय की संभावनाओं के बारे में बातचीत की।
उन्‍होंने भारत की युवा प्रतिभा की सराहना की और कहा कि युवाओं के पास उल्‍लेखनीय कौशल है, जिनका एप्‍पल दोहन करना चाहेगी।
उन्‍होंने देश में वर्तमान में उपस्थित ‘ऐप-डेवलपमेंट’ की बेशुमार संभावना का जिक्र किया।
उन्‍होंने मैप डेवलपमेंट सेंटर के बारे में भी विस्‍तार से बताया, जिसकी एप्‍पल इं.
इैदराबाद में स्‍थापना कर रही है।
उन्‍होंने ‘व्‍यवसाय करने की सरलता’ में प्रधानमंत्री की पहलों की सराहना की।
श्री कुक ने नवीकरणीय ऊर्जा के लिए भी प्रधानमंत्री की पहलों की सराहना की।
उन्‍होंने कहा कि एप्‍पल 93 प्रतिशत नवीकरणीय ऊर्जा पर संचालन करती है।
उन्‍होंने एप्‍पल की समस्‍त आपूर्ति श्रृंखला को नवीरकणीय ऊर्जा पर संचालित करने की योजनाओं की चर्चा की।
श्री कुक के साथ आए प्रतिनिधिमंडल के सदस्‍यों ने भी ग्रामीण राजस्‍थान में अपने अनुभवों के बारे में बातचीत की, जहां कई गांवों का अभी हाल में विद्युतीकरण हुआ है और महिलाओं को सौर ऊर्जा उपकरणों को एसेंबल करने तथा संचालित करने के लिए कौशल प्रदान किया जा रहा है।
श्री कुक एवं प्रधानमंत्री दोनों ने ही उद्यमशीलता की कुछ अनूठी कहानियों को साझा किया, जिसका अनुभव उन्‍हें ऐप विकास एवं नवीकरणीय ऊर्जा के क्षेत्र में प्राप्‍त हुआ था।
प्रधानमंत्री ने अपनी डिजिटल इंडिया पहल की व्‍याख्‍या की एवं ई-शिक्षा, स्‍वास्‍थ्‍य एवं किसानों की आय बढ़ाने जैसे डिजिटल इंडिया के तीन प्रमुख लक्ष्‍यों की पहचान की।
उन्‍होंने इन लक्ष्‍यों का और आगे बढ़ाने में एप्‍पल से सहायता की इच्‍छा व्‍यक्‍त की।
बातचीत के दौरान साइबर-सुरक्षा एवं डाटा कूटलेखन जैसे मुद्दे भी सामने आए।
प्रधानमंत्री ने श्री कुक को साइबर अपराध की चुनौतियों से निपटने में वैश्विक समुदाय की सहायता करने के लिए भी प्रोत्‍साहित किया।
श्री टिम कुक ने ‘नरेन्‍द्र मोदी मोबाइल ऐप’ का एक नवीनतम संस्‍करण भी लांच किया।
