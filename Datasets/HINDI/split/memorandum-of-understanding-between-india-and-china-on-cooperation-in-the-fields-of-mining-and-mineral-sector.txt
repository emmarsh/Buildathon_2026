प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमण्‍डल ने आज खनन एवं खनिज क्षेत्र में भारत और चीन के बीच सहमति करार (एमओयू) पर हस्‍ताक्षर किए जाने को अपनी मंजूरी दे दी।
यह एमओयू खनन एवं खनिज क्षेत्र में सहयोग के लिए भारत और चीन के बीच एक संस्‍थागत व्‍यवस्‍था की स्‍थापना का मार्ग प्रशस्‍त करेगा।
इस एमओयू से संसाधनों से जुड़ी सूचनाओं के आदान-प्रदान, कानून एवं नीति, विकास रणनीतियों पर विचारों के आदान-प्रदान के लिए संगाष्ठियों के आयोजन, तकनीकों के हस्‍तांतरण को बढ़ावा देने और मूल्‍यवर्द्धन को प्रोत्‍साहित करने में भी मदद मिलेगी।
