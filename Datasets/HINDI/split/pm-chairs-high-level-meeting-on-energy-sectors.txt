प्रधानमंत्री श्री नरेन्द्र मोदी ने विभिन्न ऊर्जा क्षेत्रों के संबंध में आज (06 अगस्त, 2015 को) उच्च स्तरीय बैठक की अध्यक्षता की।
प्रधानमंत्री ने विद्युत और कोयला क्षेत्रों के लक्ष्यों की दिशा में हुई प्रगति की समीक्षा की।
उन्‍होंने विशेष तौर पर ग्रामीण विद्युतीकरण के क्षेत्र में हुई प्रगति का जायजा लिया और इस प्रकिया में तेजी लाने का आह्वान किया, ताकि क्रमिक रूप से, सुस्‍पष्‍ट समय-सीमा के भीतर, राज्‍यवार 100 प्रतिशत विद्युतीकरण का लक्ष्‍य हासिल किया जा सके।
प्रधानमंत्री ने बिजली की चोरी के खिलाफ कड़ी कार्रवाई करने का आह्वान किया।
प्रधानमंत्री ने नवीकरणीय ऊर्जा के लिए प्रतिबद्धता दोहराई और नवीकरणीय ऊर्जा परियोजना के कार्यान्वयन में तेजी लाने का आह्वान किया।
इस बैठक में संबद्ध मंत्रालयों, नीति आयोग और प्रधानमंत्री कार्यालय के वरिष्ठ अधिकारी मौजूद थे।
