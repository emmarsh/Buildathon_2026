प्रधानमंत्री श्री नरेन्द्र मोदी की अध्‍यक्षता में केंद्रीय मंत्रिमंडल ने सूक्ष्‍म, लघु और मझोले उद्यमों के क्षेत्र में सहयोग के लिए भारत और स्‍वीडन के बीच सहमति ज्ञापन पर हस्‍ताक्षर की मंजूरी दे दी है।
इस सहमति ज्ञापन का उद्देश्‍य दोनों देशों के सूक्ष्‍म, लघु और मझोले उद्यमों के बीच सहयोग को प्रोत्‍साहन देना है।
यह दोनों देशों के सूक्ष्‍म, लघु और मझोले उद्यमों को एक दूसरे की ताकत, बाजारों, तकनीकों, नीतियों इत्‍यादि को समझने के लिए व्‍यवस्थित रूपरेखा और समर्थ माहौल उपलब्‍ध कराएगा।
इस तरह का सहयोग नए बाजारों, संयुक्‍त उद्यमों, बेहतरीन परिपाटियों एवं तकनीकों को साझा करने और सहयोग इत्‍यादि के रास्‍ते दोनों देशों के सूक्ष्‍म, लघु और मझोले उद्यमों के लिए नए अवसर उपलब्‍ध कराएगा।
सूक्ष्‍म, लघु और मझोले उद्यम मंत्रालय अब तक 17 देशों के सूक्ष्‍म, लघु और मझोले उद्यमों के मंत्रालयों या संगठनों के साथ सूक्ष्‍म, लघु और मझोले उद्यमों के क्षेत्र में सहयोग के समझौते कर चुका है।
ये देश हैं- ट्यूनीशिया, रोमानिया, रवांडा, मेक्सिको, उज्‍बेकिस्‍तान, लेसोथो, श्रीलंका, अलजीरिया, सूडान, कोटे डिवॉयर, मिस्र, बोत्‍सवाना, साउथ कोरिया, मोजाम्बिक, इंदोनेशिया, वियतनाम और मॉरीशस।
