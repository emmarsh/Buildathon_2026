आप सबको नमस्कार,
ये 15 अगस्त देश की आजादी के 70वीं साल का एक महत्वपूर्ण पड़ाव है और 15 अगस्त के पूर्व ये सत्र हो रहा है और इसलिए आजादी के लिए जीवन न्यौछावर करने वाले सभी महापुरुषों को स्मरण करते हुए इस सत्र में, इस 70 साल की यात्रा को और एक नई ऊंचाई देने के लिए, देश को एक नई गति देने के लिए बहुत ही उत्तम स्तर की चर्चा हो, बहुत ही महत्वपूर्ण निर्णय हो, तेज गति से देश आगे बढ़े इसके लिए सब मिलकर के, कंधे से कंधा मिलाकर के संसद में देश को दिशा देने का काम हो।
मुझे विश्वास है कि सभी दल, पिछले कई दिनों से सबसे अलग-अलग बात भी हो रही है, सामूहिक बात भी हो रही है और उससे यही भाव प्रकट हो रहा है कि हर किसी का मूड अच्छे से अच्छे निर्णय करने का है, तेज गति से देश को आगे बढ़ाने का है।
आप सबको भी बहुत-बहुत शुभकामनाएं।
धन्यवाद
