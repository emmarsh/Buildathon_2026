प्रधानमंत्री ने आसन्न पारित जीएसटी का भारतीय लोकतंत्र के लिए एक जीत के तौर पर वर्णन किया है।
प्रधानमंत्री श्री नरेंद्र मोदी ने आज वस्तु और सेवा कर (जीएसटी) को “टीम भारत द्वारा लिया एक महान कदम” एक “महान कदम परिवर्तन की दिशा में” और एक “महान कदम पारदर्शिता की दिशा में” के तौर पर वर्णन किया।
वह लोकसभा में जीएसटी विधेयक पर बहस के दौरान बोल रहे थे।
प्रधानमंत्री ने 8 अगस्त की तारीख का उल्लेख किया और याद किया कि 1942 में आज ही के दिन महात्मा गांधी ने भारत छोड़ो आंदोलन के लिए आह्वान किया था।
उन्होंने कहा कि देश आज कर आतंकवाद से मुक्ति की दिशा में अपना मार्च शुरू करेगा।
उन्होंने आसन्न पारित विधेयक को किसी राजनीतिक पार्टी के लिए एक जीत के तौर पर नहीं, बल्कि भारतीय लोकतंत्र की एक जीत बताया।
वस्तु एवं सेवा कर पर विचार विमर्श और बातचीत को याद करते हुए प्रधानमंत्री ने कहा कि उन्होंने इसी पर चर्चा करने के लिए सुश्री सोनिया गांधी और पूर्व प्रधानमंत्री डॉ मनमोहन सिंह दोनों को आमंत्रित किया था।
उन्होंने कहा कि उनमें से एक लोकसभा सांसद है और अन्य राज्यसभा सांसद है।
प्रधानमंत्री ने कहा कि जीएसटी पर सहमति साबित करती है कि भारत में राष्ट्रीनीति राजनीति (राष्ट्रीय मुद्दे राजनीति से ऊपर हैं। )
से ऊपर है।
उन्होंने जीएसटी का वर्णन ‘एक भारत’ हार या नेकलेस में एक और मोती के तौर पर किया- इसी दिशा में और अधिक रेलवे, अखिल भारतीय सेवाओं और भारत नेट और सागरमाला जैसे विजन है।
प्रधानमंत्री ने कहा, जीएसटी के साथ हम कराधान में एकरूपता लाने का इरादा रखते है, उन्होंने आगे जोड़ा कि नई व्यवस्था में उपभोक्ता नई व्यवस्था में सर्वोच्च होगा।
प्रधानमंत्री ने उल्लेख किया कि आदमी, पैसे, मशीन, सामग्री और मिनट (समय) विवेकपूर्ण उपयोग ठोस आर्थिक नीति का महत्वपूर्ण सिद्धांत है।
उन्होंने कहा जीएसटी इसे प्राप्त करने में सहायता करेगा।
प्रधानमंत्री ने कहा कि जीएसटी वास्तविक समय के आंकड़े लाने में भी मदद करेगा, क्योंकि इसकी ताकत प्रौद्योगिकी के क्षेत्र में ही है।
उन्होंने कहा कि अधिकांश चीजें जो उपभोक्ता महंगाई दर को प्रभावित कर सकती है को जीएसटी के दायरे से बाहर रखा गया है।
उन्होंने कहा कि जीएसटी से वसूली में भ्रष्टाचार कम करने के साथ ही वसूली की लागत को कम करने में मदद मिलेगी।
प्रधानमंत्री ने कहा कि छोटे व्यवसायों को भी जीएसटी से काफी लाभ होगा, और जीएसटी के साथ अधिक सुरक्षित महसूस करेंगे।
प्रधानमंत्री ने कहा कि सरकार गरीबों के आर्थिक और शैक्षिक सशक्तिकरण पर ध्यान दे रही है, ताकि हम इससे गरीबी कम कर सकें।
