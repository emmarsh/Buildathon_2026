प्रधानमंत्री श्री नरेन्द्र मोदी आज नीदरलैंड साम्राज्य की महारानी महामहिम मैक्सिमा से मिले।
महारानी मैक्सिमा विकास के लिए समावेशी वित्त के लिए संयुक्त राष्ट्र महासचिव के विशेष दूत के रूप में भारत की यात्रा पर हैं।
प्रधानमंत्री मोदी और महारानी मैक्सिमा ने भारत सरकार द्वारा वित्तीय समावेश में वृद्धि के लिए पिछले कुछ वर्षों में जनधन योजना, प्रधानमंत्री जीवन ज्योति बीमा योजना, प्रधानमंत्री बीमा सुरक्षा योजना तथा अटल पेंशन योजना जैसे उठाए गए विभिन्न कदमों पर विचार-विमर्श किया।
महारानी मैक्सिमा ने इन कदमों के जरिए हुई प्रगति की सराहना की।
दोनों नेताओं ने वैश्विक विकास वित्त पर भी चर्चा की।
महारानी मैक्सिमा ने इस दिशा में भारतीय तकनीकी और आर्थिक सहयोग (आईआईटीईसी) योजना के माध्यम से भारत के प्रयासों की सराहना की।
उन्होंने विदेशों में मेज़बान देश की आवश्यकता और प्राथमिकता के आधार पर विकास परियोजनाओं के लिए रियायती दर पर ऋण देने के प्रावधान की भी सराहना की।
