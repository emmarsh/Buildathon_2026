जम्‍मू-कश्‍मीर के मवार वैली स्‍कूल के 24 सदस्‍यीय स्‍कूली बच्‍चों के एक समूह ने प्रधानमंत्री श्री नरेन्‍द्र मोदी से मुलाकात की।
छठी से आठवीं कक्षा तक के ये छात्र वर्तमान में भारतीय सेना के ऑपरेशन सद्भावना के एक हिस्‍से के रूप में देश के विभिन्‍न हिस्‍सों की यात्रा पर हैं।
प्रधानमंत्री ने छात्रों के साथ जैसे उनकी पढ़ाई और खेलों में उनकी रुचि जैसे विभिन्‍न विषयों पर उनके साथ बातचीत की।
छात्र बहुत रोमांचित हुए जब प्रधानमंत्री ने क्रिकेट खिला‍ड़ी परवेज रसूल का नाम लिया और संघ लोकसेवा आयोग के टॉपर एवं आईएएस अधिकारी शाह फैजल का नाम लिया।
प्रधानमंत्री ने कहा कि वह जम्‍मू-कश्‍मीर राज्‍य के इन युवा प्रतिभाओं से जल्‍द ही मिलने की उम्‍मीद करते हैं।
एक छात्र के प्रश्‍न के उत्‍तर में प्रधानमंत्री ने कहा कि जम्‍मू और कश्‍मीर में पर्यटन और बागवानी जैसे क्षेत्रों में काफी संभावनाएं हैं।
इस अवसर पर सेना प्रमुख जनरल दलबीर सिंह भी मौजूद थे।
