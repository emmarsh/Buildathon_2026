प्रधानमंत्री श्री नरेन्द्र मोदी ने 1965 के युद्ध की स्वर्णजयंती पर देश के लिए लड़ने वाले सभी वीर जवानों का स्मरण किया है।
अपने संदेश में प्रधानमंत्री श्री मोदी ने कहा, “1965 में लड़े गए युद्ध की स्वर्ण जयंती के अवसर पर मैं उस युद्ध में मातृभूमि के लिए लड़ने वाले सभी वीर जवानों को नमन करता हूं।
हमारे सशस्त्र बलों का शौर्य और वीरता अत्यधिक प्रेरणादायक है, जिन्होनें हर बाधा पर विजय प्राप्त कर देश की एकता और अखंडता की रक्षा की।
हम श्री लाल बहादुर शास्त्री के कुशल नेतृत्व का स्मरण करते हैं।
1965 में उन्होंने कुशल नेतृत्व किया और वो राष्ट्र के लिए शक्ति का अहम श्रोत थे।”
