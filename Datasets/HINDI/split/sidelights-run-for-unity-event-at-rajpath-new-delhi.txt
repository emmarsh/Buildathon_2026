· अत्यंत उत्साह और नारों के साथ प्रधानमंत्री के आगमन पर उनका स्वागत हुआ।
हर तरफ बार-बार एक ही नारा सुनाई दी “भारत माता की जय”।
· राजपथ पर इकट्ठा हुए लोगों को संबोधित करने से पहले प्रधानमंत्री श्री नरेन्द्र मोदी ने “सरदार पटेल अमर रहें” के नारे लगवाए।
· प्रधानमंत्री अपने भाषण में महात्मा गांधी और सरदार पटेल के बीच अटूट बंधन के बारे में काफी देर तक बोलते रहे।
· रन फॉर यूनिटी को प्रधानमंत्री ने हरी झंडी दिखाकर रवाना किया।
इसमें हिस्सा लेने के लिए जोश और उत्साह से भरी भीड़ ने एक-दूसरे के साथ स्पर्धा की।
प्रधानमंत्री मंच से नीचे उतरकर जनता के बीच आए।
दौड़ में हिस्सा ले रहे लोगों का उत्साह बढ़ाने के लिए प्रधानमंत्री भी समान दूरी तक दौड़े।
लोग जितना ज्यादा रास्ता तय करते गए उतना अधिक उनमें उत्साह भरता गया।
· धावकों के बीच युवा और बच्चों का दल सबसे अधिक उत्साहित नजर आया।
· ओलंपिक, एशियाड और राष्ट्रमंडल खेलों के पदक विजेता खिलाड़ियों के अलावा क्रिकेटरों ने भी इस दौड़ में हिस्सा लिया।
इस मौके पर लोगों ने उनकी प्रशंसा की।
· भारत की “अनेकता में एकता” की विशेषता को उद्घाटित करते हुए प्रधानमंत्री ने कहाः-
भाषा अनेक, भाव एक…
राज्य अनेक, राष्ट्र एक…
पंथ अनेक, लक्ष्य एक…
बोली अनेक, स्वर एक…
रंग अनेक, तिरंगा एक…
समाज अनेक, भारत एक…
रिवाज अनेक, संस्कार एक…
कार्य अनेक, संकल्प एक…
राह अनेक, मंज़िल एक…
चेहरे अनेक, मुस्कान एक…
