प्रधानमंत्री श्री नरेन्‍द्र मोदी इस रविवार 25 अक्‍टूबर को ‘मन की बात’ के अगले संस्‍करण में देश के लोगों के साथ अपने विचारों को साझा करेंगे।
प्रधानमंत्री ने लोगों से इस कार्यक्रम के लिए MyGov Open Forum पर अपने विचारों को साझा करने का आग्रह किया है।
प्रधानमंत्री ने ट्विट किया, ‘इस रविवार को मन की बात कार्यक्रम के लिए कोई विचार है?
इसे MyGov Open Forum https://mygov.in/group-issue/give-your-inputs-prime-ministers-mann-ki-baat-25th-october-2015/ पर साझा करें।
प्रधानमंत्री ने लोगों को इस कार्यक्रम के लिए टॉलफ्री नंबर 1800-3000-7800 पर अपने वॉयस मैसेज साझा करने का भी आग्रह किया है।
चुने हुए वॉयस मैसेज इस रविवार को प्रसारित होने वाले कार्यक्रम में शामिल किये जा सकते है।
प्रधानमंत्री ने ट्विट किया, ‘मन की बात कार्यक्रम में अपने वॉयस मैसेज के लिए 1800-3000-7800 पर फोन कर अपने संदेश साझा करें।
उनमें से कुछ इस रविवार के कार्यक्रम का हिस्‍सा होंगे।
इस रविवार प्रसारित होने वाला ‘मन की बात’ कार्यक्रम का 13वां संस्‍करण होगा और यह आकाशवाणी पर 11 बजे सुबह प्रसारित होगा।
इस कार्यक्रम का सीधा प्रसारण आकाशवाणी के सभी नेटवर्क और दूरदर्शन चैनलों पर किया जाता है।
यह कार्यक्रम प्रधानमंत्री कार्यालय, सूचना एवं प्रसारण मंत्रालय और डीडी न्‍यूज के यू ट्यूब चैनलों पर लाइव-स्‍ट्रीम किया जायेगा।
इस प्रसारण के क्षेत्रीय भाषा संस्‍करणों का प्रसारण 25 अक्‍टूबर, 2015 को शाम 8 बजे संबंधित क्षेत्रों के आकाशवाणी स्‍टेशनों से भी किया जायेगा।
