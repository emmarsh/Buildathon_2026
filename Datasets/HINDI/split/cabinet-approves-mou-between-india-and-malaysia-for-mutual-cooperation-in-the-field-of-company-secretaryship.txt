प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने भारत और मलेशिया के बीच कंपनी सचिव के क्षेत्र में परस्‍पर सहयोग के समझौते पत्र पर हस्‍ताक्षर करने की मंजूरी दी है।
इसका उद्देश्‍य दोनों देशों के कंपनी सचिवों के अभ्‍यास और सम्‍मान के स्‍तर को बढ़ाना तथा एशिया-प्रशांत क्षेत्र में कंपनी सचिवों के आवागमन की बेहतर सुविधा प्रदान करना है।
बिन्‍दुवार ब्‍यौरा
भारत कंपनी सचिव संस्‍थान (आईसीएसआई) और मलेशियन एसोसिएशन ऑफ कंपनी सेक्रेटरीज़ (एमएसीएस) के बीच समझौते का उद्देश्‍य दोनों देशों के कंपनी सचिवों के अभ्‍यास और सम्‍मान के स्‍तर को बढ़ाना तथा एशिया-प्रशांत क्षेत्र में कंपनी सचिवों के आवागमन की सुविधा प्रदान करना है।
पृष्‍ठभूमि
भारत कंपनी सचिव संस्‍थान (आईसीएसआई) संसद द्वारा पारित अधिनियम, कंपनी सचिव अधिनियम, 1980 (अधिनियम संख्‍या 56, 1980) के अंतर्गत गठित एक वैधानिक निकाय है।
इसका उद्देश्‍य भारत में कंपनी सचिव के पेशे को विकसित करना और इसका नियमन करना है।
मलेशियन एसोसिएशन ऑफ कंपनी सेक्रेटरीज़ (एमएसीएस) कंपनी सचिवों का एक निकाय है, जिसका उद्देश्‍य मलेशिया में कंपनी सचिवों की प्रतिष्‍ठा और कार्य कुशलता को बेहतर बनाना है।
