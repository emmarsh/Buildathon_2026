प्रधानमंत्री श्री नरेन्द्र मोदी की अध्यक्षता में मंत्रिमंडल ने भारतीय नौसेना सामग्री प्रबंधन सेवा (आई एनएमएमएस) नामक एक संगठित समूह “क” इंजीनियरिंग सेवा के गठन और भारतीय नौसेना के नौसेना भंडार अधिकारियों के विद्यमान समूह ‘क’ की संवर्ग संरचना में अनुवर्ती परिवर्तनों को मंजूरी दी है।
संगठित समूह ‘क’ सेवा के गठन से सर्वश्रेष्ठ उपलब्ध प्रतिभाएं आकर्षित होंगी और इससे तकनीकी रूप से कुशल सामग्री प्रबंधक भारतीय नौसेना में शामिल होंगे।
इससे नौसेना के सामग्री प्रबंधन की कार्यकुशलता में सुधार होगा और हर समय नौसेना की संचालनात्मक तत्परता सुनिश्चित होगी।
प्रस्तावित आईएनएमएमएस देश में उपलब्ध सर्वश्रेष्ठ प्रतिभाओं को आकर्षित करेगी और भारतीय नौसेना के सामग्री प्रबंधन के कार्यों का संचालन करने के लिए तकनीकी रूप से कुशल एवं शिक्षित सामग्री प्रबंधकों का संग्रहण प्रदान करेगा।
यह नौसेना भंडारों सामग्री प्रबंधन की कार्यात्मक कुशलता में सुधार करेगा और हर समय नौसेना की संचालनात्मक तत्परता को सुनिश्चित करने के साथ-साथ भावी पदग्राहियों के लिए बेहतर करियर की संभावनाएं भी प्रदान करेगा।
