मैसाचुसेट्स इंस्टीट्यूट ऑफ टेक्नोलॉजी (एमआईटी), बोस्टन के अध्यक्ष डॉ राफेल रीफ ने आज प्रधानमंत्री श्री नरेन्द्र मोदी से मुलाकात की।
उन्होंने एमआईटी द्वारा शिक्षा, स्वास्थ्य, जल और नवाचार के क्षेत्रों में किये जा रहे कार्यों से प्रधानमंत्री को अवगत कराया।
डॉ रीफ ने प्रधानमंत्री को एमआईटी का दौरा करने और छात्रों और शिक्षकों के साथ बातचीत करने के लिए आमंत्रित किया।
प्रधानमंत्री ने डॉ रीफ से कौशल भारत, डिजिटल इंडिया और स्टार्ट-अप इंडिया जैसे फ्लैगशिप कार्यक्रमों में एमआईटी की विशेषज्ञता की उपयोगिता की संभावना का पता लगाने के लिए कहा।
प्रधानमंत्री ने उन्हें एमआईटी की वरिष्ठ या सेवानिवृत्त संकाय द्वारा भारतीय विश्वविद्यालय में कुछ महीनों तक पढ़ाने के लिए भारत का दौरा करने का सुझाव दिया।
डॉ रीफ ने इस सुझाव की सराहना की और इस संबंध अपनी सहायता की पेशकश की।
श्री रतन टाटा भी इस अवसर पर उपस्थित थे।
