प्रधानमंत्री श्री नरेन्‍द्र मोदी ने अफगानिस्‍तान के राष्‍ट्रपति श्री मोहम्‍मद अशरफ गनी से बात की और भूकंप के कारण हुई क्षति पर सहानुभूति और संवेदना प्रकट की।
प्रधानमंत्री ने कहा, “मैंने अभी- अभी राष्‍ट्रपति अशरफ गनी से बात की और भूकंप के कारण हुई क्षति पर सहानुभूति और संवेदना व्‍यक्‍त की।
राष्‍ट्रपति श्री अशरफ गनी ने क्षति‍ प्रारंभिक आकलन के बारे में मुझे बताया।
मैंने हर संभव सहायता देने की पेशकश की।
राष्‍ट्रपति श्री अशरफ गनी ने मुझे बताया कि विद्यालय के ईमारत ढह गई और कई बच्‍चों की मौत हो गई।
यह जानकर मुझे अत्‍यंत दुख पहुंचा।
जब राष्‍ट्रपति श्री अशरफ गनी स्‍कूल के बारे में मुझे बता रहे थे उस समय मेरे मन में 2001 में अंजार, कच्‍छ में हुई इसी प्रकार की त्रासदी की याद ताजा हो गई।
मुझे अत्‍यंत दुख हुआ।”
