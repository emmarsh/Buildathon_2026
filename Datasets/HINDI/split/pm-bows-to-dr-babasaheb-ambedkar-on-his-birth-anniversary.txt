प्रधानमंत्री श्री नरेन्‍द्र मोदी ने डॉ. बाबासाहेब अम्‍बेडकर को उनकी जंयती पर नमन किया है।
प्रधानमंत्री ने कहा, ‘मैं डॉ. बाबासाहेब अम्‍बेडकर की जंयती पर उन्‍हें नमन करता हूं।
जय भीम’ ।
उन्‍होंने कहा कि डॉ. बाबासाहेब अम्‍बेडकर एक युग पुरुष हैं, जो करोड़ों भारतीयों के दिल और दिमाग में वास करते हैं।
सामाजिक न्‍याय के प्रति उनका बेजोड़ संकल्‍प और दृढ़ प्रतिबद्धता उनके जीवन की विशेषता रही है।
उन्‍होंने प्रसिद्ध अधिवक्‍ता, शिक्षाविद, लेखक और बुद्धिजीवी के रूप में ख्‍याति अर्जित की और हमेशा अपने दिल की बात कही।
हमारे देश के संविधान के निर्माण में डॉक्‍टर अम्‍बेडकर के योगदान को कोई नहीं भुला सकता।
उन्‍होंने अथक और निस्वार्थ रूप से देश और जनता की सेवा की है।
आइए हम भारत को डॉ. अम्‍बेडकर के सपनों का देश बनाने के लिए अपने आपको समर्पित करने की सौगंध लें जिस पर उन्‍हें गर्व हो।
‘मैं डॉ. बाबासाहेब अम्‍बेडकर की जंयती पर उन्‍हें नमन करता हूं।
जय भीम’।
