प्रधानमंत्री श्री नरेन्द्र मोदी ने भारी बारिश के कारण कुंभ में मारे गए लोगों के प्रति संवेदना व्‍यक्‍त की है।
प्रधानमंत्री ने कुंभ के अवसर पर उपस्थित सभी संतों, श्रद्धालुओं और पर्यटकों की सुरक्षा के लिए प्रार्थना भी की है।
प्रधानमंत्री ने कहा, ‘’भारी वर्षा के कारण कुंभ में मारे गए लोगों के बारे में जानकर मुझे अति दु:ख पहुंचा है।
कामना करता हूं कि ईश्‍वर मारे गए लोगों के परिजनों को इस दु:ख को सहने की शक्ति प्रदान करे।
घायलों के तुंरत स्‍वस्‍थ होने की कामना करता हूं।
मैं कुंभ के अवसर पर उपस्थित सभी संतों, श्रद्धालुओं और पर्यटकों की सुरक्षा और कल्‍याण की प्रार्थना करता हूं।
