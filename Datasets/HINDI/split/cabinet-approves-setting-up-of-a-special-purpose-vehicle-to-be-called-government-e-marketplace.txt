प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल ने निम्नलिखित को अपनी मंजूरी दे दी हैः
राष्ट्रीय सार्वजनिक खरीद पोर्टल के रूप गवर्नमेंट ई-मार्केटप्लेस (जीईएम एसपीवी) के नाम से एक स्पेशल परपज व्हीकल (एसपीवी या विशेष प्रयोजन माध्यम) की स्थापना की जाएगी।
यह कंपनी अधिनियम, 2013 के तहत धारा 8 कंपनी के रूप में पंजीकृत होगी।
यह कंपनी केंद्रीय एवं राज्य सरकारों के संगठनों द्वारा आवश्यक वस्तुओं एवं सेवाओं की खरीद के लिए होगी।
जीईएम एसपीवी केंद्र एवं राज्य सरकारों के मंत्रालय/विभागों, केंद्र एवं राज्यों के सार्वजनिक क्षेत्र के उपक्रम (सीपीएसयू एवं एसपीएसयू), स्वायत्त संस्थानों और स्थानीय निकायों को एक पारदर्शी और कुशल तरीके से सामान्य उपयोग की वस्तुओं एवं सेवाओं की खरीद के लिए ऑनलाइन मार्केटप्लेस होगा।
डीजीएसएंडडी 31 अक्टूबर, 2017 तक समाप्त होगा और अपनी गतिविधियां रोक देगा।
यदि डीजीएसएंडडी को 31 अक्टूबर, 2017 तक बंद करना संभव नहीं हो पाता है तो विभाग उचित औचित्य के साथ इसके बंद होने की तारीख को 31 मार्च, 2018 तक बढ़ा सकता है।
