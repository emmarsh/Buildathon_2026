अफगानिस्‍तान के विदेश मंत्री श्री सलाहुद्दीन रब्‍बानी ने आज प्रधानमंत्री श्री नरेन्‍द्र मोदी से मुलाकात की।
प्रधानमंत्री ने कहा कि भारत अफगानिस्‍तान के साथ अपने संबंधों को सर्वोच्‍च प्राथमिकता देता है।
प्रधानमंत्री ने अफगानिस्‍तान और वहां के लोगों पर थोपे गए आतंकवाद के खिलाफ लड़ाई में अफगानिस्‍तान को अपने समर्थन को दोहराया।
उन्‍होंने अफगानिस्‍तान सरकार और वहां के लोगों को शांतिपूर्ण, संयुक्‍त, लोकतांत्रिक एवं समृद्ध राष्‍ट्र के निर्माण में उनके प्रयासों के प्रति भारत का पूर्ण समर्पण एवं मानवीय आधार पर विकास के लिए सहायता प्रदान करने की अपनी वचनबद्धता को दोहराया।
विदेश मंत्री श्री रब्‍बानी ने अफग़ान की स्थिति के बारे में प्रधानमंत्री को अवगत कराया।
दोनों नेताओं ने सहमति जताई कि अफग़ान शांति प्रक्रिया में अफग़ान के नेतृत्‍व, अफग़ान पोषित और अफग़ान द्वारा नियंत्रित होनी चाहिए।
विदेश मंत्री श्री रब्‍बानी भारत-अफगानिस्‍तान रणनीतिक सहयोग परिषद की दूसरी बैठक की भारत की विदेश मंत्री के साथ सह-अध्‍यक्षता करने के लिए इस समय भारत की यात्रा पर है।
