प्रधानमंत्री श्री नरेन्‍द्र मोदी ने आज जापान के प्रधानमंत्री श्री शिंजो आबे से फोन पर बातचीत की।
प्रधानमंत्री ने श्री आबे को जापान की संसद के निचले सदन के चुनाव में विशाल बहुमत प्राप्‍त करने के लिए बधाई दी।
प्रधानमंत्री आबे को सदन में दो तिहाई बहुमत प्राप्‍त हुआ है।
प्रधानमंत्री ने कहा कि चुनाव परिणाम से प्रधानमंत्री आबे के नेृतत्‍व और आर्थिक नीतियों में जापान के लोगों का दृढ़ विश्‍वास प्रकट होता है।
प्रधानमंत्री ने विश्‍वास व्‍यक्‍त किया कि प्रधानमंत्री श्री आबे को प्राप्‍त विशाल जनादेश जापान की अर्थव्‍यवस्‍था में नई गति लायेगा और उनकी नई टीम भारत, क्षेत्र और विश्‍व के लिए अच्‍छी होगी।
जापान के प्रधानमंत्री ने टेलीफोन कॉल के लिए प्रधानमंत्री श्री मोदी को धन्‍यवाद दिया और इस वर्ष के शुरू में प्रधानमंत्री की जापान यात्रा और नवम्‍बर में म्‍यामां और आस्‍ट्रेलिया में हुई मुलाकातों का जिक्र करते देते हुए उन्‍होंने दोहराया कि भारत-जापान संबंधों की आपार क्षमता में उनका विश्‍वास है।
उन्‍होंने रणनीतिक साझेदारी को और मजबूत बनाने के लिए प्रधानमंत्री श्री नरेन्‍द्र मोदी के साथ काम करने के लिए प्रतिबद्धता व्‍यक्‍त की।
दोनों नेताओं ने जापान में सितम्‍बर में हुई शिखर बैठक के बाद द्विपक्षीय संबंधों की प्रगति की समीक्षा की और दोनों देशों के व्‍यापक संबंध के प्रत्‍येक क्षेत्र में सहयोग जारी रखने की प्रतिबद्धता व्‍यक्‍त की।
प्रधानमंत्री श्री शिंजो आबे के अगले वर्ष वार्षिक शिखर बैठक के लिए भारत आने की आशा है।
