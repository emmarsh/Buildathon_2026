प्रधानमंत्री श्री नरेन्द्र मोदी ने सोमवार को केंद्रीय बजट में घोषित की गई राष्ट्रीय स्वास्थ्य सुरक्षा योजना “आयुष्मान भारत” की शुरुआत करने की तैयारियों की समीक्षा की।
प्रधानमंत्री श्री नरेन्द्र मोदी ने दो घंटे से अधिक चली उच्चस्तरीय बैठक में इस योजना को लेकर अब तक हुए काम के लिए प्रधानमंत्री कार्यालय, स्वास्थ्य एवं परिवार कल्याण मंत्रालय और नीति आयोग के अधिकारियों की सराहना की।
इस योजना के तहत हर परिवार को 5 लाख रुपये का स्वास्थ्य कवर प्रदान किया जाएगा।
इस योजना के अंतर्गत संपूर्ण भारत में 10 करोड़ से अधिक गरीब और कमजोर परिवारो को लाभांवित करने का लक्ष्य निर्धारित किया गया है।
प्रधानमंत्री श्री नरेन्द्र मोदी ने स्वास्थ्य और कल्याण केंद्रों के माध्यम से व्यापक प्राथमिक स्वास्थ्य देखभाल की तैयारी की भी समीक्षा की।
प्रधानमंत्री श्री मोदी ने अधिकारियों से श्रेष्ठ और लक्षित योजना के प्रति काम करने का अनुरोध किया जिससे समाज के गरीब और कमजोर वर्गों को लाभ पहुंचाया जा सके।
