प्रधानमंत्री बेहतर पेय जल आपूर्ति के लिए गंगाजल परियोजना लांच करेंगे; प्रधानमंत्री लोगों को संबोधित भी करेंगे
प्रधानमंत्री नरेन्‍द्र मोदी कल 9 जनवरी, 2019 को आगरा जायेंगे।
श्री मोदी गंगाजल परियोजना तथा अन्‍य विभिन्‍न विकास परियोजनाओं को लांच करेंगे।
वह आगरा स्‍मार्ट सिटी के लिए एकीकृत कमान और नियंत्रण केन्‍द्र, एसएन मेडिकल कॉलेज उन्‍नयन के लिए आधारशिला रखेंगे।
गंगाजल कार्यक्रम 2,880 करोड़ रूपये की परियोजना है यह आगरा शहर को बेहतर जल सप्‍लाई प्रदान करेगी।
इससे आगरा के निवासियों और पर्यटकों को लाभ मिलेगा।
आगरा में एस एन मेडिकल कॉलेज के उन्‍नयन की परियोजना 200 करोड़ रूपये की है।
इसमें महिला अस्‍पताल में 100 बिस्‍तर का मातृत्‍व इकाई बनाना शामिल है।
इससे समाज के कमजोर वर्गों के लिए बेहतर स्‍वास्‍थ्‍य तथा मातृत्‍व देखभाल में मदद मिलेगी।
आगरा स्‍मार्ट सिटी के लिए एकीकृत कमान और नियंत्रण परियोजना की लागत 285 करोड़ रूपये होगी।
इससे आगरा शहर को उसके कद और अग्रणी पर्यटक स्‍थल के अनुरूप विकसित करने में मदद मिलेगी।
प्रधानमंत्री की यह आगरा की दूसरी यात्रा होगी।
20 नवम्‍बर, 2016 को अपने आगरा आगमन पर प्रधानमंत्री ने प्रधानमंत्री आवास योजना (ग्रामीण) लांच की थी।
इस योजना के अंतर्गत अब तक 65 लाख मकान बनाये गये हैं।
इनमें 9.2 लाख मकान उत्‍तर प्रदेश में हैं।
उन्‍होंने क्षेत्र विशेष रेल ढांचा और सेवाओं को लांच किया था।
