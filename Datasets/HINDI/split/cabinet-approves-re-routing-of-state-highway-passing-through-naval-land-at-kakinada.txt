प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल ने काकीनाडा में नौसेना भूमि से गुजरने वाले राज्य राजमार्ग-149 को मोड़ने के लिए अपनी मंजूरी दे दी है।
इस संबंध में निम्नलिखित निर्णय भी लिए गए: –
1. आंध्र प्रदेश सरकार की 11.25 एकड़ जमीन का अधिग्रहण किया जाएगा जो काकीनाडा की नोसैना भूमि से गुजर रहे मौजूदा राजमार्ग के नीचे है।
2. काकीनाडा में नौसेना की 5.23 एकड़ जमीन आंध्र प्रदेश की राज्य सरकार को सुपुर्द की जाएगी।
3. आंध्र प्रदेश राज्य की सरकार को 1882.775 लाख रुपये का मुआवजा दिया जाएगा ताकि भूमि का अधिग्रहण किया जा सके और वैकल्पिक सड़क का निर्माण किया जा सके।
काकीनाडा में राज्य राजमार्ग को बदलने से दुर्घटनाओं में कमी आएगी जिससे निर्बाध प्रशिक्षण मुहैया करवाया जा सकेगा और संबंधित प्रतिष्ठान की सुरक्षा में बेहतरी आएगी।
यह संबंधित बुनियादी सुविधाओं के साथ-साथ इस उभयचर युद्ध प्रशिक्षण केंद्र की सुरक्षा को सुनिश्चित करेगा।
