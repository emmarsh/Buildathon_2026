प्रधानमंत्री श्री नरेंद्र मोदी की अध्यक्षता में केंद्रीय मंत्रिमंडल ने भारतीय कृषि शोध संस्थान (आई ए आर आई), नई दिल्ली की दो एकड़ जमीन को भारतीय पशु चिकित्सा परिषद को हस्तांतरण के प्रस्ताव को मंजूरी प्रदान कर दी है।
यह जमीन लीज के आधार पर 99 साल के लिए प्रदान की जाएगी जिसका लीज भारा 8,01,278 होगा जो एक रुपये प्रति वर्ग मीटर प्रति वर्ष के हिसाब से दी जाएगी।
भारतीय पशु चिकित्सा परिषद पशु चिकित्सा पेशेवरों के कौशल के उन्नयन से संबंधित अपनी गतिविधियों का विस्तार करेगा।
इसके लिए पशु विज्ञान के क्षेत्र में नवीनतम शोध के आधार पर इस क्षेत्र के पेशेवरों के लिए अल्पकालीन पाठ्यक्रय संचालित किए जाएंगे।
आधारभूत ढांचे के विकास के बाद भारतीय पशु चिकित्सा परिषद अपनी अतिरिक्त गतिविधियों को शुरू करेगा जिससे ग्रामीण भारतीय आबादी को लाभ मिल सके और उनका आर्थिक विकास सुनिश्चित हो सके।
