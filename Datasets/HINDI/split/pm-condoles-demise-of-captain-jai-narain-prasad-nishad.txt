प्रधानमंत्री श्री नरेन्‍द्र मोदी ने कैप्‍टन जय नारायण प्रसाद निषाद के निधन पर शोक व्‍यक्‍त किया है।
प्रधानमंत्री ने कहा, ‘मैं कैप्‍टन जय नारायण प्रसाद निषाद जी के निधन से मर्माहत हूं।
उन्‍होंने बड़ी लगन से राष्‍ट्र की सेवा की।
बिहार की प्रगति के लिए कैप्‍टन निषाद द्वारा किए गए प्रयास अत्‍यंत उल्‍लेखनीय रहे हैं।
गरीबों के सशक्‍तिकरण के लिए कैप्‍टन निषाद द्वारा किए गए उल्‍लेखनीय कार्यों को सदैव याद किया जाएगा।
उनके परिवार और समर्थकों के प्रति मेरी गहरी संवेदनाएं हैं।’
