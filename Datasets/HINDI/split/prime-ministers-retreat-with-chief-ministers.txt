प्रधानमंत्री श्री नरेन्द्र मोदी ने योजना आयोग के स्‍थान पर नई संस्‍था के बारे में मुख्‍यमंत्रियों के साथ बैठक में औपचारिक विचार विमर्श के बाद एक रिट्रीट के रूप में मुख्‍यमंत्रियों से भेंट की।
रिट्रीट अपने तरह का प्रथम कार्यक्रम है, जिसमें प्रधानमंत्री और मुख्‍यमंत्री अधिकारियों की सहायता के बिना एक सहज, निजी वातावरण में मिलते हैं और विकास के मुद्दों तथा राज्‍यों में सफलता की विशेष कहानियों पर चर्चा करते हैं।
इसका उद्देश्‍य एक दूसरे की सफलताओं से सीखना है ता‍कि अन्‍य राज्‍यों में सफलताओं का अनुकरण किया जा सके।
सभी प्रतिभागियों ने यह महसूस किया कि विचार विमर्श उपयोगी रहा और भविष्‍य में ऐसे कार्यक्रम की पुनरावृत्ति हो सकती है।
