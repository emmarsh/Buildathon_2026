अमरीका और कनाडा में बसे सिख समुदाय के 29 सदस्‍यीय शिष्‍टमंडल ने शनिवार को प्रधानमंत्री, श्री नरेंद्र मोदी से मुलाकात की।
शिष्‍टमंडल के सदस्‍यों ने नई सरकार के गठन और उसके द्वारा की गई पहलों के लिए प्रधानमंत्री को बधाई दी।
प्रधानमंत्री ने सिख समुदाय द्वारा भारत के लिए किये गये बलिदानों को याद किया।
उन्‍होंने ‘मेक इन इंडिया’ पहल का भी जिक्र किया।
शिष्‍टमंडल के कुछ सदस्‍यों ने पंजाब के युवाओं के बीच मादक पदार्थों के इस्‍तेमाल की प्रवृत्ति के प्रसार पर चिंता जाहिर की।
प्रधानमंत्री ने इस पर चिंता व्‍यक्‍त करते हुए कहा कि सरकार इस मामले पर सावधानी से गौर करेगी और इस समस्‍या का समाधान निकालने का प्रयास किया जाएगा।
