प्रधानमंत्री श्री नरेन्द्र मोदी आज शाम विश्‍व सूफी मंच को सम्‍बोधित करेंगे।
इस मंच का आयोजन ऑल इं‍डिया उलेमा एंड मशाइख बोर्ड द्वारा बढ़ते वैश्विक आतंकवाद से निपटने में सूफीवाद की भूमिका पर विचार-विमर्श करने के लिए किया गया है।
यह मंच कट्टरवाद और धर्म के नाम पर आतंकवाद का इस्‍तेमाल करने से जुड़े मामलों से निपटने के लिए दीर्घकालिक विकल्‍पों पर चर्चा करेगा।
इसमें इस्‍लाम की उदार विचारधारा के वैश्विक केंद्रों में से एक होने के नाते भारत की भूमिका पर बल दिए जाने और उसकी पुष्टि किए जाने की संभावना है।
आज से प्रारम्‍भ हो रहे इस चार दिवसीय कार्यक्रम में 20 देशों के 200 से ज्‍यादा प्रति‍निधियों के भाग लेने की संभावना है।
इनमें अन्‍य देशों के अलावा मिस्र, जॉर्डन, तुर्की, ब्रिटेन, अमेरिका, कनाडा और पाकिस्‍तान के आध्‍यात्मिक नेताओं, विद्वानों, शिक्षाविदों और धर्मशास्त्रियों के भाग लेने की संभावना है।
