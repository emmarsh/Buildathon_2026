प्रधानमंत्री श्री नरेन्‍द्र मोदी ने अफगानिस्‍तान-पाकिस्‍तान क्षेत्र में आज आए विनाशकारी भूकंप में सभी लोगों की सुरक्षा के लिए प्रार्थना की है।
प्रधानमंत्री ने भूकंप से हुई हानि का आकलन करने को कहा है।
प्रधानमंत्री ने कहा कि भारत अफगानिस्‍तान और पाकिस्‍तान सहित जहां भी मदद की जरूरत है, सहायता के लिए तैयार है।
‘अफगानिस्‍तान और पाकिस्‍तान क्षेत्र में विनाशकारी भूकंप के बारे में पता चला, जिसकी कंपन भारत की कई क्षेत्रों में भी महसूस की गई।
मैं सभी की सुरक्षा के लिए प्रार्थना करता हूं।
मैंने स्‍थिति का तुरंत आकलन करने को कहा है।
हम अफगानिस्‍तान और पाकिस्‍तान सहित जहां कहीं भी सहायता की जरूरत पड़ेगी, उसके लिए तैयार हैं।’
