प्रधानमंत्री श्री नरेंद्र मोदी 10 मार्च, 2019 को गाजियाबाद में केंद्रीय औद्योगिक सुरक्षा बल (सीआईएसएफ) के 50वें स्थापना दिवस समारोह में शामिल होंगे।
प्रधानमंत्री इस अवसर पर गाजियाबाद के इंदिरापुरम में 5वीं बटालियन शिविर में आयोजित कार्यक्रम में केंद्रीय औद्योगिक सुरक्षा बलों की परेड का निरीक्षण करेंगे।
वह विशिष्ठ और मेधावी सेवाओं के लिए पुलिस और अग्निशमन सेवा पदक भी प्रदान करेंगे।
प्रधानमंत्री शहीद स्मारक पर माल्यार्पण करेंगे और इसके पश्चात सीआईएसएफ कर्मियों को संबोधित करेंगे।
