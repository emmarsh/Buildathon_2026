प्रधानमंत्री श्री नरेन्‍द्र मोदी और इजराइल के प्रधानमंत्री श्री बेन्‍यामिन नेतन्‍याहू ने आज गुजरात के साबरकंथा जिले में वडराड स्थित सब्‍जी उत्‍कृष्‍टता केन्‍द्र का दौरा किया।
इस अवसर पर प्रधानमंत्री श्री नरेन्‍द्र मोदी और इजराइल के प्रधानमंत्री श्री बेन्‍यामिन नेतन्‍याहू को इस केन्‍द्र की विभिन्‍न उपलब्धियों से अवगत कराया गया।
प्रधानमंत्री श्री नरेन्‍द्र मोदी और इजराइल के प्रधानमंत्री श्री बेन्‍यामिन नेतन्‍याहू ने वीडियो लिंक के जरिए कच्‍छ जिले के कुकामा स्थित खजूर उत्‍कृष्‍टता केन्‍द्र का भी उद्घाटन किया।
उन्‍होंने कच्‍छ जिले के किसानों के साथ संवाद किया।
इस अवसर पर प्रधानमंत्री श्री नरेन्‍द्र मोदी ने कहा कि इजराइल ने पूरी दुनिया को वह मार्ग दिखाया है कि आखिरकार कृषि क्षेत्र की प्रधानता वाले किसी देश में आमूलचूल बदलाव कैसे लाया जा सकता है।
उन्‍होंने कहा कि कृषि क्षेत्र में प्रौद्योगिकी का इस्‍तेमाल करना अत्‍यंत आवश्‍यक है।
उन्‍होंने यह बात भी रेखांकित की कि भारत वर्ष 2022 तक किसानों की आमदनी दोगुनी करने की दिशा में किस तरह से अभिनव कदम उठा रहा है।
उन्‍होंने कहा कि सिंचाई के साथ-साथ खेती-बाड़ी के अभिनव तौर-तरीकों पर ध्यान देना अत्‍यंत आवश्‍यक है।
