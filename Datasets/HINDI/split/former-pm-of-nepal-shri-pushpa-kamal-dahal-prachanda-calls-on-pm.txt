नेपाल के पूर्व प्रधानमंत्री एवं नेपाल कम्युनिस्ट पार्टी के सह-प्रधान श्री पुष्प कमल दहल ‘प्रचंड’ ने प्रधानमंत्री श्री नरेन्द्र मोदी से मुलाकात की ।
दोनों नेताओं ने भारत-नेपाल संबंधों की प्रगति के साथ साथ साझा हित के अन्य विषयों पर चर्चा की ।
प्रधानमंत्री ने अपनी पिछली मुलाकात को प्रेमपूर्वक याद करते हुए भारत-नेपाल संबंधों को सुदृढ़ बनाने में श्री दहल के मूल्यवान योगदान के लिए उनका धन्यवाद अदा किया ।
इस वर्ष नेपाल की अपनी दो यात्राओं को याद करते हुए प्रधानमंत्री ने कहा कि बारंबार हुई उच्च स्तरीय वार्ताओं ने भारत-नेपाल संबंधों को गति प्रदान की है ।
