प्रधानमंत्री 22 सितंबर 2018 को ओडिशा और छत्तीसगढ़ की यात्रा पर रहेंगे।
ओडिशा के तालचर में, वे तालचर उर्वरक संयंत्र के पुनरुत्थान के लिए काम शुरू करने के लिए एक पट्टिका का अनावरण करेंगे।
यह भारत का ऐसा पहला संयंत्र है जिसमें कोयला गैसीफिकेशन आधारित उर्वरक इकाई होगी।
उर्वरक के अलावा, यह संयंत्र प्राकृतिक गैस का भी उत्पादन करेगा, जिससे देश की ऊर्जा आवश्यकताओं में योगदान मिलेगा।
इसके बाद प्रधानमंत्री झारसुगुडा जाएंगे, जहां वे झारसुगुडा हवाई अड्डे का उद्घाटन करेंगे।
यह हवाई अड्डा पश्चिमी ओडिशा को भारत के दूसरे जगहों से जोड़ेगा और उड़ान योजना के तहत यह सुविधा प्रदान करेगा।
प्रधानमंत्री गजानबाहल कोयले खानों को और झारसुगुडा-बारापाली-सरदेगा रेल लिंक को भी देश समर्पित करेंगे।
वे दुलंगा कोयला खानों से कोयले के उत्पादन और परिवहन शुरू करने हेतु पट्टिका का अनावरण करेंगे।
इसके बाद प्रधानमंत्री छत्तीसगढ़ के जांजगीर-चम्पा पहुंचेगे।
वे वहां पारंपरिक हथकरघा और कृषि पर एक प्रदर्शनी का दौरा भी करेंगे।
वे राष्ट्रीय राजमार्ग परियोजनाओं और केंद्र-अनुपपुर तीसरी रेलवे लाइन की भी आधारशिला रखेंगे।
वे वहां एक सभा को भी संबोधित करेंगे।
