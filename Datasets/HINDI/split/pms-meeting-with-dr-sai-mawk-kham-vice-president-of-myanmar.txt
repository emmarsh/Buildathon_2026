म्यांमार के उपराष्‍ट्रपति डॉ साई मॉक खाम ने आज प्रधानमंत्री श्री नरेन्‍द्र मोदी से मुलाकात की।
प्रधानमंत्री श्री मोदी ने नवम्‍बर 2014 में आसीयान भारत शिखर बैठक तथा पूवी एशिया शिखर बैठक में शामिल होने के लिए अपनी म्यांमार यात्रा तथा ने पाई ता में राष्‍ट्रपति यू थिन सिन से मुलाकात की याद दिलाई।
म्यांमार के उपराष्‍ट्रपति की हा‍ल की बोध गया यात्रा का स्‍वागत करते हुए प्रधानमंत्री ने भारत और म्यांमार के लोगों के बीच सांस्‍कृतिक संबंध तथा सभ्‍यता की दृष्टि से संपर्क के महत्‍व पर बल दिया।
प्रधानमंत्री और म्यांमार के उपराष्‍ट्रपति ने प्रधानमंत्री की “ऐक्‍ट ईस्‍ट” नीति के संदर्भ में द्वीपक्षीय साझेदारी, विशेषकर कनेक्‍टीविटी, शिक्षा, अवसंरचना, व्‍यापार तथा संस्‍कृति जैसे क्षेत्रों में, मजबूत बनाने पर विचार-विमर्श किया।
