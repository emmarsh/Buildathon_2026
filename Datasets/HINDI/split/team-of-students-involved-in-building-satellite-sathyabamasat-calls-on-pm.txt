प्रधानमंत्री श्री नरेन्द्र मोदी से नई दिल्ली में “सत्यभामासैट” उपग्रह बनाने में शामिल छात्रों के एक दल ने आज मुलाकात की।
उनके साथ सत्यभामा विश्वविद्यालय की कुलपति डॉ. बी. शीला रानी भी मौजूद थीं।
प्रधानमंत्री ने ग्रीन हाउस गैसों के बारे में जानकारी इकट्ठा करने के लिए एक उपग्रह के निर्माण में इस दल के प्रयासों की सराहना की।
“सत्यभामासैट” उन बीस उपग्रहों में से था जिन्हें 22 जून, 2016 को प्रक्षेपण यान पीएसएलवी-सी34 का उपयोग करते हुए इसरो ने प्रक्षेपित किया था।
