विश्व बैंक के अध्यक्ष डॉ जिम योंग किम ने आज प्रधानमंत्री श्री नरेन्द्र मोदी से मुलाकात की।
बैठक के दौरान प्रधानमंत्री ने भारत के लिए विशेषकर प्राथमिकता वाले क्षेत्रों, स्मार्ट सिटी, गंगा संरक्षण, कौशल विकास, स्वच्छ भारत और सभी के लिए बिजली जैसे क्षेत्रों में विश्व बैंक के निरंतर समर्थन पर प्रसन्नता व्यक्त की।
डॉ. किम ने कहा कि वह इन कार्यक्रमों के महत्वाकांक्षी लक्ष्यों की प्राप्ति की दिशा में हुई प्रगति से प्रभावित हैं।
प्रधानमंत्री ने जलवायु परिवर्तन पर भारत जैसे देशों को पर्याप्त मात्रा में वित्तीय सहायता के महत्व पर बल दिया जो कि स्वेच्छा से पर्यावरण की दृष्टि से अनुकूल मार्ग पर चल रहे हैं।
डॉ. किम ने प्रधानमंत्री को आश्वासन दिया है कि विश्व बैंक इस एजेंडे के लिए सक्रिय और पूर्ण समर्थन देगा।
डॉ. किम ने भारत में सरल कारोबार विशेष कर रसद (लॉजिस्टिक) के क्षेत्र में तेजी से सुधार के लिए भारत की सराहना की।
प्रधानमंत्री और डॉ किम ने सहयोग के लिए विस्तृत और संभावित तरीकों पर चर्चा की।
