प्रधानमंत्री श्री नरेन्‍द्र मोदी ने आज केन्‍द्र सरकार का एक वर्ष पूरा होने के मौके पर साउथ ब्‍लॉक में प्रधानमंत्री कार्यालय के सभी अधिकारियों से विचार-विमर्श किया।
प्रधानमंत्री ने कर्तव्‍य निभाने के दौरान अधिकारियों द्वारा प्रदर्शित कड़ी मेहनत और समर्पण की प्रशंसा करते हुए उन्‍हें ‘टीम पीएमओ’ बताया।
प्रधानमंत्री के रूप में अपने नेतृत्‍व और मार्गदर्शन में पिछले एक वर्ष में पीएमओ द्वारा शुरू किए गए विभिन्‍न सुधारों और बदलावों का विवरण भी उन्‍होंने दिया।
प्रधानमंत्री ने कहा कि यदि उचित माहौल मिले तो उनका अनुभव सरकारी अधिकारियों और आम आदमी के काम आ सकता है, जिससे सरकारी मशीनरी आम आदमी के लिए परिणाम दे सकती है।
प्रधानमंत्री कार्यालय के अधिकारियों ने एक वर्ष का कार्यकाल पूरा होने के अवसर पर प्रधानमंत्री को बधाई दी।
आज सुबह साउथ ब्‍लॉक पहुंचने पर प्रधानमंत्री का स्‍वागत प्रमुख सचिव श्री नृपेन्‍द्र मिश्रा और अवर प्रमुख सचिव श्री पी.के.
मिश्रा ने किया।
