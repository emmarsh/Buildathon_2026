प्रधनमंत्री श्री नरेंद्र मोदी ने आज भारत में बहुमूल्‍य नग एवं आभूषण उद्योग क्षेत्र को घरेलू बाजार से आगे बढ़कर अंतर्राष्‍ट्रीय ख्याति प्राप्‍त करने का अनुरोध किया।
ऑल इंडिया जेम्‍स एंड ज्‍वैलरी ट्रेड फेडरेशन द्वारा प्रधानमंत्री के सम्‍मान में आयोजित अवसर पर बोलते हुए श्री नरेंद्र मोदी ने आह्वान किया कि इस उद्देश्‍य की प्राप्ति के लिए नवोन्‍मेष और दक्षता विकास की आवश्‍यकता है।
उन्‍होंने बताया कि विश्‍व में हस्‍तनिर्मित जेवरातों की मांग बढ़ रही है।
उत्‍पाद शुल्‍क से संबंधित हाल के मुद्दों पर बोलते हुए प्रधानमंत्री ने कहा कि इन मुद्दों से जेम्‍स एंड ज्‍वैलरी ट्रेड के लिए सरकार की कार्यशैली को बेहतर ढंग से समझने का अवसर मिला है और साथ ही सरकार को इस क्षेत्र की विशिष्‍टताओं को बेहतर ढंग से समझने का मौका मिला है।
उन्‍होंने कहा सरकार और उद्योग इस दिशा में सफल रहे है।
प्रधानमंत्री ने अघोषित आय वाले सभी लोगों से आह्वान किया है कि वे 30 सितंबर, 2016 की समय-सीमा से पूर्व इसकी घोषणा कर दें।
