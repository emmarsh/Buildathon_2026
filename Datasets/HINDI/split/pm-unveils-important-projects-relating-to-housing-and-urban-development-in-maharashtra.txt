प्रधानमंत्री श्री नरेन्‍द्र मोदी ने आज महाराष्‍ट्र यात्रा के दौरान आवास एवं शहरी परिवहन से जुड़ी कई अहम परियोजनाओं का शिलान्‍यास किया।
महाराष्‍ट्र के कल्‍याण में एक जनसभा में प्रधानमंत्री ने दो महत्‍वपूर्ण मेट्रो कोरिडोर ठाणे-भिवंडी-कल्‍याण और दहिसार-मीरा-भयंदर मेट्रो की आधारशिला रखी।
दोनों कोरिडोरों के बन जाने पर क्षेत्र के लोगों की सार्वजनिक परिवहन की सुविधा बढ़ जाएगी।
प्रधानमंत्री ने कल्‍याण में प्रधानमंत्री आवास योजना के तहत ईडब्‍ल्‍यूएस और एलआईजी आवास योजना के तहत 90,000 घरों को लांच किया।
इस परियोजना पर कुल 33,000 करोड़ रुपये का खर्च आएगा।
कल्याण में प्रधानमंत्री ने एक जनसभा को संबोधित करते हुए बताया कि केन्‍द्र सरकार ने इंफ्रास्‍ट्रक्‍चर और सार्वजनिक परिवहन विकास को गति प्रदान की है।
उन्‍होंने 2022 तक केन्‍द्र सरकार की ‘सबके लिए आवास’ योजना पर जोर दिया।
पुणे में प्रधानमंत्री ने पुणे मेट्रो फेज-3 की आधारशिला रखी।
पुणे में एक जनसभा को संबोधित करते हुए प्रधानमंत्री ने कहा कि सरकार कनेक्टिविटी इंफ्रास्‍ट्रक्‍चर पर ज्‍यादा जोर दे रही है।
उन्‍होंने कहा कि उत्‍कृष्‍ट इंफ्रास्‍ट्रक्‍चर और परिवहन क्षेत्र की मजबूती पर जोर दिया जा रहा है।
प्रधानमंत्री ने बताया कि स्‍टार्टअप इंडिया और अटल नवोन्‍मेष मिशन के जरिए भारत प्रौद्योगिकी के केन्‍द्र के रूप में उभर रहा है।
