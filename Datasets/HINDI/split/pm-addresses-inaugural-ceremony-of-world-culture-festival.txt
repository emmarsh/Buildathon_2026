प्रधानमंत्री श्री नरेन्द्र मोदी ने आज नई दिल्ली में विश्व सांस्कृतिक महोत्सव के उद्घाटन समारोह को संबोधित किया।
इस महोत्सव का आयोजन आर्ट ऑफ लिविंग फॉउंडेशन के द्वारा मानवता की सेवा में संगठन के 35 वर्ष पूर्ण होने के उपलक्ष्य में किया जा रहा है।
विश्व सांस्कृतिक महोत्सव के लिए दुनियाभर से दिल्ली में एकत्र हुए लोगों का अभिवादंन करने हुए, प्रधानमंत्री ने 150 देशों में आर्ट ऑफ लिविंग फॉउंडेशन के द्वारा किए जा रहे महान कार्य के लिए श्री श्री रवि शंकर को शुभकामनाएं दीं।
श्री नरेन्द्र मोदी ने मंगोलिया में ऑर्ट ऑफ लिविंग फॉउंडेशन के द्वारा आयोजित स्वागत कार्यक्रम का स्मरण करते हुए कहा कि भारत में विश्व को योगदान करने के लिए बहुत कुछ है, लेकिन इस संदर्भ में कुछ भी कर सकने के लिए, सबसे पहले भारतीय संस्कृति की विशिष्टता और व्यापकता की सराहना करने की आवश्यकता है।
उन्होंने कहा कि ऑर्ट ऑफ लिविंग के माध्यम से विश्व में भारत की सराहना हुई है।
“ऑर्ट ऑफ लिविंग” के व्यापक दायरे की चर्चा करते हुए, प्रधानमंत्री ने कहा कि विपरीत परिस्थितियों में किसी लक्ष्य को प्राप्त करने के लिए दृढ़ संकल्प के रूप में ऑर्ट ऑफ लिविंग की आवश्यकता होती है।
प्रधानमंत्री के संबोधन से पूर्व बड़ी संख्या में दुनिया भर से आए गणमान्य व्यक्तियों ने भी कार्यक्रम में अपना संबोधन दिया।
इस विश्व सांस्कृतिक महोत्सव में हो रहे विविध सांस्कृतिक कार्यक्रमों में बड़ी संख्या में प्रतिभागी शामिल हो रहे हैं।
