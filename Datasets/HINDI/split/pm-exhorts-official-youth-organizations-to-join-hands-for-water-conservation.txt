प्रधानमंत्री ने जल संरक्षण कार्य में सरकारी युवा संगठनों की भागीदारी का आह्वान किया
प्रधानमंत्री श्री नरेंद्र मोदी ने सोमवार को एनसीसी,एनएसएस,भारत स्काउट और गाइड ,इंडियन रेड क्रॉस सोसायटी तथा एनवाईकेएस सहित सभी सरकारी युवा संगठनों के कामकाज की समीक्षा की।
प्रधानमंत्री ने दो घंटे की बैठक में युवा संगठनों के बीच बेहतर तालमेल की आवश्यकता पर बार-बार बल दिया ।
प्रधानमंत्री ने आगे के कार्यों की चर्चा करते हुए कहा कि अगले कुछ महीनों में एमजीएनआरईजीए के अंतर्गत जल संरक्षण और भंडार व्यवस्था के लिए व्यापक अभियान चलाया जाएगा।
उन्होंने युवा संगठनों से इस काम के लिए लोगों को सक्रिय बनाने और योगदान देने का आग्रह किया।
युवा संगठनॆं के प्रतिनिधियों ने अपने संगठनों के कामकाज और समाज में उनकी भूमिका की जानकारी दी।
प्रधानमंत्री ने इस संबंध में युवा संगठनों को अनेक सुझाव दिए।
उन्होंने विशेष रूप से स्वच्छता की स्थिति , खुले में शौच से पूर्ण मुक्ति और युवाओं में राष्ट्रीय भावना विकसित करने का विशेष उल्लेख किया।
उन्होंने कहा कि युवाओं को इस महत्वपूर्ण लक्ष्य की प्राप्ति के लिए प्रयास करने चाहिए।
उन्होंने बच्चों को टीका लगाने के लिए शुरु किए गए मिशन इंद्रधनुष कार्यक्रम की चर्चा की और कहा कि युवा इस प्रयास में सहायता कर सकते हैं।
प्रधानमंत्री ने प्रत्येक वर्ष 12 जनवरी को मनाए जाने वाले राष्ट्रीय युवा दिवस पर आयोजित होने वाले कार्यक्रमों में बेहतर तालमेल करने का आह्वान किया ताकि सार्थक परिणाम प्राप्त किए जा सकें।
उन्होंने सरकारी युवा संगठनों से सोशल मीडिया में सक्रिय बने रहने तथा युवाओं से बेहतर संपर्क बनाए रखने को कहा।
