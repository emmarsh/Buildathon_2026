मुम्बई की 12 वर्षीय छात्रा सुश्री मरयम आसिफ सिद्दकी ने आज प्रधानमंत्री श्री नरेन्द्र मोदी से मुलाकात की।
उन्होंने हाल ही में इसकॉन द्वारा आयोजित भगवत गीता चैम्पियन लीग जीती है।
प्रधानमंत्री के साथ मुलाकात के दौरान सुश्री मरयम ने प्रधानमंत्री राष्ट्रीय राहत कोष और स्वच्छता अभियान के लिए 11-11 हजार रुपए दिए।
प्रधानमंत्री ने उन्हें विभिन्न धर्मों की पांच पुस्तकें भेंट की।
प्रधानमंत्री ने उनकी उपलब्धि के लिए शुभकामनाएं दी और कहा कि मरयम की विभिन्न धर्मों में रुचि सभी भारतीयों के लिए प्रेरणा का स्रोत हैं।
सुश्री मरयम के साथ उनके पिता श्री आसिफ नसीम सिद्दकी और माता श्रीमती फरहान आसिफ सिद्दकी भी थीं।
