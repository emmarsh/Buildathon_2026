प्रधानमंत्री श्री नरेन्द्र मोदी की मुलाकात आज उन तकरीबन 50 लाभार्थियों से हुई जिन्हें मुम्बई स्थित युवक प्रतिष्ठान ने कृत्रिम अंग मुहैया कराये हैं।
इन युवा लाभार्थियों के साथ आए सांसद श्री किरीट सोमैया ने प्रधानमंत्री को सूचित किया कि इन अंगों को अत्याधुनिक प्रौद्योगिकी से तैयार किया गया है, जिसकी बदौलत इनमें काफी चुस्ती देखी जाती है।
प्रधानमंत्री ने इन लाभार्थियों से बातचीत की और वे उनके आत्मविश्वास, उत्साह एवं जोश से काफी प्रभावित नजर आए।
उन्होंने प्रतिकूल परिस्थितियों का सामना करने में उनके द्वारा दिखाये जाने वाले साहस की सराहना की और उनके भावी प्रयासों के लिए शुभकामना दी।
लोकसभा अध्यक्ष श्रीमती सुमित्रा महाजन, केन्द्रीय सामाजिक न्याय एवं अधिकारिता मंत्री श्री थावर चन्द गहलोत और केन्द्रीय राज्यमंत्री श्री विजय साम्पला तथा श्री कृष्ण पाल गुर्जर भी इस बैठक में उपस्थित थे।
