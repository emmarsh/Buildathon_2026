प्रधानमंत्री श्री नरेन्द्र मोदी ने कच्‍छ में डीजीपी सम्‍मेलन के दूसरे दिन विभिन्‍न विषय – आधारित सत्रों में भाग लिया।
इससे पहले सुबह में, उन्‍होंने प्रतिनिधियों के साथ-साथ योग सत्र में भाग लिया।
उन्‍होंने सफेद रण में सूर्योदय देखा।
प्रधानमंत्री ने पुलिस व्यवस्था के विभिन्न पहलुओं पर विषय आधारित प्रस्तुतियों एवं इस पर होने वाले विचार-विमर्शों में भाग लिया।
उन्होंने आतंकवाद, साइबर सुरक्षा, डिजिटल प्रौद्योगिकी, महिलाओं की सुरक्षा और आपदा प्रबंधन सहित सुरक्षा से संबंधित मामलों पर आधारित सत्रों में भाग लिया तथा प्रस्‍तुतियों का अवलोकन किया।
आज कुल 13 घंटे तक चले सत्रों में विभिन्‍न प्रस्तुतियां, अल्‍प-विराम सत्र तथा भोजन के दौरान आपसी संपर्क के लिए कार्यक्रम निर्धारित थे।
गृह मंत्री श्री राजनाथ सिंह, गृह राज्‍य मंत्री श्री किरेन रिजिजू एवं गृह राज्‍य मंत्री श्री हरिभाई पार्थीभाई चौधरी सत्रों के दौरान उपस्थित थे।
