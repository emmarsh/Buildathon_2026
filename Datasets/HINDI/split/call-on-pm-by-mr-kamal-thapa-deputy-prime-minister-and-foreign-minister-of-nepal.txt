नेपाल के उप-प्रधानमंत्री एवं विदेश मंत्री श्री कमल थापा ने आज प्रधानमंत्री श्री नरेन्‍द्र मोदी से मुलाकात की।
प्रधानमंत्री ने श्री कमल थापा को नेपाल के उप प्रधानमंत्री एवं विदेश मंत्री का पदभार ग्रहण करने पर बधाई दी।
प्रधानमंत्री ने नेपाल की नई सरकार के प्रति भी अपनी शुभकामनाएं प्रकट कीं और बधाई दी।
श्री कमल थापा ने प्रधानमंत्री को नेपाल के घटनाक्रमों के बारे में जानकारी दी।
प्रधानमंत्री ने दोहराया कि भारत की एकमात्र इच्‍छा नेपाल को एक संगठित, समावेशी, स्थिर एवं समृद्ध देश के रूप में देखने की है और भारत नेपाल के लोगों के साथ मित्रता एवं संबंधों के पारम्‍परिक बंधन को मजबूत करने के लिए प्रतिबद्ध है।
