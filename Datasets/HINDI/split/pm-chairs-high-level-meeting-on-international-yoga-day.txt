प्रधानमंत्री श्री नरेन्‍द्र मोदी ने अंतर्राष्‍ट्रीय योग दिवस की तैयारियों की समीक्षा के लिए आज एक उच्‍चस्‍तरीय बैठक की अध्‍यक्षता की।
पहला अंतर्राष्‍ट्रीय योग दिवस 21 जून को मनाया जाएगा।
उन्‍होंने कहा कि योग दिवस पर क्रिया-कलापों और कार्यक्रमों की योजना का उद्देश्‍य योग को दुनिया भर में एक जन आंदोलन बनाना होना चाहिए।
इस बात पर जोर देते हुए कि योग की प्रमुख विषय वस्‍तु “सहक्रिया” है, प्रधानमंत्री ने न केवल विभिन्‍न सरकारी मंत्रालयों और विभागों से समन्वित प्रयास करने को कहा, बल्कि लोगों की सक्रिय भागीदारी पर भी जोर दिया ताकि पहला अंतर्राष्‍ट्रीय योग दिवस जोर-शोर से मनाया जा सके।
प्रधानमंत्री ने जानी-माने योग साधकों, धार्मिक नेताओं और विभिन्‍न क्षेत्रों से जुड़े गणमान्‍य व्‍यक्तियों से इसमें शामिल होने का आह्वान किया ताकि इसे सफल बनाया जा सके।
प्रधानमंत्री को पहले अंतर्राष्‍ट्रीय योग दिवस को मनाने के लिए भारत और दुनिया भर में आयोजित किए जाने वाले विभिन्‍न कार्यक्रमों की तैयारियों की संक्षिप्‍त जानकारी दी गई।
