चीन के राष्ट्रीय दिवस के अवसर पर चीनी लोगों को मेरी शुभकामनाएं।
हमारे संबंध सदियों पुराने हैं जिसमें आध्यात्म, शिक्षा, कला, व्यापार और एक-दूसरे की सभ्यता के लिए सम्मान एवं साझा समृद्धि शामिल हैं।
जैसा मैंने पहले कहा है कि हमारे दोनों देश कई मायनों में समान आकांक्षाओं, चुनौतियों और अवसरों को प्रतिबिंबित करते हैं और वे एक-दूसरे की सफलताओं से प्रेरित हो सकते हैं।
ऐसे समय में जब दुनिया की नजर एशिया पर टिकी हुई है, भारत और चीन की प्रगति एवं समृद्धि और हमारे करीबी सहयोग से एशिया के लिए शांतिपूर्ण एवं स्थिर भविष्य सुनिश्चित हो सकता है।
मेरी, राष्ट्रपति शी और प्रधानमंत्री ली की यही साझा दृष्टि है।
हाल के दिनों में हमने विभिन्न क्षेत्रों में अपने संबंधों को मजबूत किया है और आपसी विश्वास एवं भरोसे को मजबूत बनाने और लोगों के बीच संबंधों के विस्तार पर जोर दिया है।
और हम इसी दिशा में अपनी कोशिश जारी रखेंगे।
