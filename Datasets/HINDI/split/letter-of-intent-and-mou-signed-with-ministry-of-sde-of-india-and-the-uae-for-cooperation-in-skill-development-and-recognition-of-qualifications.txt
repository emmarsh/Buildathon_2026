प्रधानमंत्री श्री नरेन्द्र मोदी की अध्यक्षता में केन्द्रीय मंत्रिमंडल ने आज कौशल विकास तथा योग्यता मान्यता में सहयोग के लिए कौशल विकास तथा उद्यमिता मंत्रालय और संयुक्त अरब अमीरात (यूएई) के बीच 10.02.2016 को हुए समझौते की पूर्वव्यापी स्वीकृति दे दी।
इससे दोनों देशों के बीच संबंध मजबूत होंगे तथा कौशल विकास और योग्यताओं की मान्यताओं पर द्विपक्षीय सहयोग का मार्ग प्रशस्त होगा।
मंत्रिमंडल ने कौशल विकास तथा योग्यता मान्यता में सहयोग के लिए कौशल विकास तथा उद्यमिता मंत्रालय और संयुक्त अरब अमीरात के बीच आशय पत्र पर हस्ताक्षर को स्वीकृति दे दी।
समझौते से कार्यबल की आवाजाही कौशल विकास तथा संयुक्त अरब अमीरात में नौकरियों के लिए युवाओं के प्लेसमेंट में मदद मिलेगी।
