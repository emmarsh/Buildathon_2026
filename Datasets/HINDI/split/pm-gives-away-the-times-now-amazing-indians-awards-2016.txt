प्रधानमंत्री श्री नरेन्‍द्र मोदी ने आज ‘टाइम्‍स नाऊ’ अमेज़िंग इंडियन्स अवार्ड्स 2016 प्रदान किए।
यह सम्‍मान विपरीत परिस्थितियों में महान उपलब्धि‍ हासिल करने के लिए दिए गए।
प्रधानमंत्री ने कहा कि सम्‍मान पाने वालों की जीवन यात्रा हीरे के समान है, जिसे पहचान और चमक पाने से पहले कठोर परिस्थितियों से गुजरना पड़ता है।
प्रधानमंत्री ने इस बात पर दुख जताया कि अधिकतर चर्चा सत्‍ता में रहने वालों या सत्‍ताधारी वर्ग के जीवन के आसपास घूमती रहती है।
उन्‍होंने कहा कि जो लोग बड़ी से बड़ी बाधाओं और विपरीत परिस्थितियों में भी कड़ा संघर्ष कर आदर्श लक्ष्‍य हासिल करते या समाज सेवा करते हैं, उनको कम ही पहचान मिल पाती है।
प्रधानमंत्री ने कहा कि देश में सैकड़ों युवाओं को समाज का जिम्‍मेदार सदस्‍य बनाने के लिए प्रेरित करने वाले शिक्षक के योगदान पर शायद ही ध्‍यान दिया जाता है, जबकि छोटे स्‍तर के राजनीतिक कार्यकर्ताओं को भी सम्‍मान दिया जाता है।
प्रधानमंत्री ने कहा कि विश्‍व भर में महान उपलब्धि हासिल करने वाले वे लोग हैं जिन्‍होंने अपनी निजी बाधाओं और कठिनाइयों से पार पाकर समाज में योगदान दिया है।
प्रधानमंत्री ने रामायण और महाभारत के कई उदाहरण देते हुए कहा कि यह बात भारतीय इतिहास और पौराणिक कथाओं में नजर आती है।
उन्‍होंने पंज प्‍यारे और क्षत्रपति शिवाजी की सेना के साहसी मराठा योद्धाओं को भी याद किया।
प्रधानमंत्री ने टाईम्‍स नाऊ को ऐसे अद्भुत भारतीयों की खोज कर सम्‍मानित करने के लिए बधाई दी।
उन्‍होंने सम्‍मान पाने वालों को शुभकामनाएं देते हुए कहा कि उनके कार्यों से अन्‍य लोग भी प्रेरित होंगे।
