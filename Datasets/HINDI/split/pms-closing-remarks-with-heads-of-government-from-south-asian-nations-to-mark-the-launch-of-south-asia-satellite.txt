महामहिम,
मैं आपके कथनों के लिए आप में से हरेक को धन्‍यवाद देना चाहूंगा।
आपके विचारों से आज के प्रक्षेपण से उपजी भावना प्रतिध्‍वनित होती है।
दक्षिण एशिया उपग्रह हमें बताता है कि समान विचार वाले देशों के बीच क्षेत्रीय सहयोग के मामले में भी यह बात लागू है क‍ि आसमान की कोई सीमा नहीं होती।
दक्षिण एशिया में सहयोग और कार्यों के लिए ‘सबका साथ, सबका विकास’ हमारा मार्गदर्शक प्रकाश हो सकता है।
और, यह हमारे लोगों के लिए आर्थिक समृद्धि की हमारी साझा प्राथमिकताओं को हासिल करने का एक बेहतरीन तरीका हो सकता है।
और इसके लिए भारत में आपको एक मजबूत एवं प्रतिबद्ध भागीदार दिखेगा जो वास्‍तव में इस विकल्‍प और सिद्धांत की ताकत में विश्‍वास करता है।
दक्षिण एशिया उपग्रह के प्रक्षेपण का जश्‍न मनाने के लिए आज के इस समारोह में मेरे साथ जुड़ने के लिए मैं एक बार फिर आप सभी को धन्‍यवाद देता हूं।
और इस दृष्टि को वास्‍तविक बनाने में आपके मजबूत एवं निरंतर समर्थन के लिए भी आप सभी को धन्‍यवाद देता हूं।
अंत में, मैं चाहता हूं कि हम सब ऐसे कई समारोह में जुटें जहां हम क्षेत्रीय विकास एवं समृद्धि के लिए हमारे साझा और सामूहिक प्रयासों की सफलता का आनंद ले सकते हैं।
धन्‍यवाद,
बहुत-बहुत धन्‍यवाद।
