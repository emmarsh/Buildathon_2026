प्रधानमंत्री श्री नरेंद्र मोदी की अध्यक्षता में केंद्रीय मंत्रिमंडल ने पिछड़ा वर्ग के लिए राष्ट्रीय आयोग(एनसीबीसी) के सुझावों पर आंध्र प्रदेश, नवगठित राज्य तेलंगाना की अन्य पिछड़ी जातियों की सूची में सुधार / जातियों / समुदायों के विलोपन के लिए संशोधन करने को मंजूरी दे दी है।
एनसीबीसी ने आंध्र प्रदेश के लिए 35 बदलाव करने के सुझाव दिए थे जबकि तेलंगाना के लिए 86 सुझाव थे, जिसे अधिसूचित किया गया था।
मंत्रिमंडल के इस फैसले से आंध्र प्रदेश और तेलंगाना में इन जातियों एवं समुदायों के लोग सरकारी सेवाओं और शिक्षा संस्थानों में आरक्षण के प्रावधानों का लाभ पा सकेंगे।
अन्य पिछड़ा वर्ग से जुड़े व्यक्ति को अब केंद्र सरकार की तरफ से विभिन्न कल्याणकारी योजनाओं के तहत मिलने वाले लाभ मसलन छात्रवृत्ति इत्यादि का भी लाभ मिल सकेगा।
पृष्टभूमि
आयोग की सिफारिश पर अन्य पिछड़ा वर्ग की केंद्रीय सूची में इनकी उप जातियों सहित कुल 2401 प्रविष्टियां को शामिल किया गया है।
इसे कुल 24 राज्यों और 6 केंद्र शासित प्रदेशों में अधिसूचित किया गया है।
इस तरह की पिछले अधिसूचना 26-05-2016 को जारी की गई थी।
तब से आंध्र प्रदेश और तेलंगाना की अन्य पिछड़ी जातियों की केंद्रीय सूची में जातियों व समुदायों को शामिल करने या पहले उपलब्ध सूची में संशोधन करने के लिए एनसीबीसी की तरफ से कई सिफारिशें मिली थीं।
एनसीबीसी अधिनियम 1993 की धारा 9(आयोग के कार्य) के तहत आयोग पर अन्य पिछड़ा वर्ग की केंद्रीय सूची में नागरिकों के किसी भी वर्ग को शामिल करने अथवा उससे संबंधित किसी शिकायतों पर विचार करने की जिम्मेदारी होती है।
आयोग उर्यक्त मसले पर अपने सुझाव और सिफारिशें केंद्र सरकार को देता है।
अधिनियम में यह भी कहा गया है कि आयोग की सलाह आमतौर पर केन्द्र सरकार पर बाध्यकारी होगा।
