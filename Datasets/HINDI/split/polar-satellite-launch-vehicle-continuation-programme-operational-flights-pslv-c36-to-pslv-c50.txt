प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमण्‍डल ने पोलर सैटेलाइट लॉन्‍च व्‍हीकल पीएसएलवी-सी36 से लेकर पीएसएलवी-सी50 की 15 उड़ानों के संचालन संबंधी पोलर सैटेलाइट लॉन्‍च व्‍हीकल (पीएसएलवी) निरंतरता कार्यक्रम को अपनी मंजूरी दे दी है।
पीएसएलवी निरंतरता कार्यक्रम के बल पर पृथ्‍वी के पर्यवेक्षण, खोज और अंतरिक्ष विज्ञान के साथ-साथ वाणिज्यिक तौर पर सेवाएं शुरू करने की संभावना के लिए आवश्‍यक शुरूआत करना संभव होगा।
इसके लिए कुल 3090 करोड़ रुपये की आवश्‍यकता होगी और इसमें 15 पीएसएलवी व्‍हीकल, कार्यक्रम संबंधी घटक, कार्यक्रम प्रबंधन और लॉन्‍च अभियान शामिल हैं।
फिलहाल पीएसएलवी की संचालित उड़ानों, जिसे 2008 में मंजूर किया गया था, का इस्‍तेमाल उपग्रह लॉन्‍च की आवश्‍यकताओं को पूरा करने में किया जाएगा।
पीएसएलवी के संचालन से अपना देश पृथ्‍वी के पर्यवेक्षण, आपदा प्रबंधन, खोज और अंतरिक्ष विज्ञान के क्षेत्र में उपग्रहों को लॉन्‍च करने की क्षमता को लेकर आत्‍मनिर्भर हुआ है।
पीएसएलवी निरंतरता कार्यक्रम के बल पर यह क्षमता कायम रहेगी तथा अपना देश ऐसे उपग्रहों को लॉन्‍च करने में सक्षम और आत्‍मनिर्भर बना रहेगा।
