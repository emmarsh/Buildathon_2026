प्रधानमंत्री श्री नरेन्द्र मोदी ने उज्जैन सिंहस्थ में आने वाले श्रद्धालुओं और पर्यटकों की सुविधा के लिए व्यापक इंतजाम करने के लिए मध्य प्रदेश के मुख्यमंत्री श्री शिवराज सिंह चौहान की प्रशंसा की है।
प्रधानमंत्री ने श्री शिवराज सिंह चौहान से कल नई दिल्ली में मुलाकात के बाद एक श्रृखंलाबद्ध ट्वीट में कहा कि सिंहस्थ में स्वच्छता रखने के लिए जिस तरह टेक्नोलॉजी का इस्तेमाल हुआ उससे मुझे बेहद खुशी हुई।
साथ ही जिस तरह इस धार्मिक आयोजन में स्वच्छता पर ध्यान केंद्रित रखा गया, उससे भी काफी खुशी हुई।
उन्होंने ट्वीट में लिखा मध्य प्रदेश के मुख्यमंत्री @ चौहान शिवराज से मुलाकात काफी बेहतर रही।
उन्होंने सिंहस्थ कुंभ में व्यापक इंतजामों के बारे में विस्तार से बताया।
मुझे @ सिंहस्थ में टेक्नोलॉजी के इस्तेमाल के बारे में जानकार काफी खुशी हुई।
इस आयोजन में स्वच्छता पर खास ध्यान रखा गया।
जिस तरह से धरती और जल दोनों को स्वच्छ रखने की कोशिश हुई, उससे मैं काफी आनंदित हुआ।
प्रधानमंत्री ने ट्वीट कर कहा कि यह खुशी की बात है सिंहस्थ में आने वाले श्रद्धालु और पर्यटक सांस्कृतिक कार्यक्रम देख सकेंगे।
ये कार्यक्रम हमारी संस्कृति और इतिहास के उत्सव होंगे।
