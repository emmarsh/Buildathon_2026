प्रधानमंत्री श्री नरेन्द्र मोदी आज राज्यसभा के निवर्तमान और कार्यकाल पूरा कर रहे सांसदों के सम्मान में आयोजित समारोह में सम्मिलित हुए।
इस अवसर पर प्रधानमंत्री ने उल्लेख किया कि अनुभवी और क्षमतावान लोग कभी “सेवानिवृत्त” नहीं हो सकते और वे हमेशा अपनी रुचि के अनुसार देश के लोगों के लाभ के लिए काम करते रहें।
इस संदर्भ में उन्होंने पूर्व राष्ट्रपति श्री ए पी जे अब्दुल कलाम और इंग्लैंड के पूर्व प्रधानमंत्री श्री जॉन मेजर का उदाहरण दिया।
