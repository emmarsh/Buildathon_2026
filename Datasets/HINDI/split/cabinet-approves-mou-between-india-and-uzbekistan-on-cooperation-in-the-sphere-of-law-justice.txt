प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने विधि एवं न्‍याय के क्षेत्र में सहयोग के लिए भारत और उज्‍बेकिस्‍तान के बीच सहमति पत्र (एमओयू) को स्‍वीकृति दे दी है।
लाभ :
इस एमओयू में विधि प्रोफेशनलों एवं सरकारी पदाधिकारियों द्वारा अनुभवों का आदान-प्रदान करने के साथ-साथ उनके प्रशिक्षण एवं विवादों के समाधान के लिए कारगर कानूनी मदद व्‍यवस्‍था से जुड़ी चिंताओं एवं आवश्‍यकताओं का उल्‍लेख किया गया है।
इस एमओयू से सूचनाओं को साझा करने से जुड़े दौरों के जरिए अनुभवों का आदान-प्रदान करने के क्षेत्र में दोनों देशों में विधि सेवाएं प्रदान करने के साथ-साथ सरकारी पदाधिकारियों की कानूनी क्षमता बढ़ाने पर दोनों देशों के बीच प्रशिक्षण कार्य में भारत और उज्‍बेकिस्‍तान के बीच सहयोग बढ़ाने में मदद मिलेगी।
