प्रधानमंत्री श्री नरेन्‍द्र मोदी 13 फरवरी, 2019 को तालकटोरा स्‍टेडियम नई दिल्‍ली में क्रेडाई यूथकॉन-19 को संबोधित करेंगे।
इस समारोह का आयोजन कन्‍फेडरेशन ऑफ रीयल एस्‍टेट डेवलपर्स एसोसिएशन ऑफ इंडिया (सीआरईडीएआई) द्वारा किया जा रहा है।
प्रधानमंत्री सीआरईडीएआई द्वारा आयोजित प्रदर्शनी का भी अवलोकन करेंगे।
यूथकॉन क्रेडाई का वार्षिक युवा सम्‍मेलन है, जो भारत में रीयल एस्‍टेट उद्योग की युवा पीढ़ी को एक मंच पर लाने के लिए आयोजित किया जाता है।
क्रेडाई की स्‍थापना वर्ष 1999 में हुई थी।
यह भारत के 200 से अधिक शहरों के रीयल एस्‍टेट डेवलपरों का प्रतिनिधित्‍व करने वाली शीर्ष संस्‍था है।
