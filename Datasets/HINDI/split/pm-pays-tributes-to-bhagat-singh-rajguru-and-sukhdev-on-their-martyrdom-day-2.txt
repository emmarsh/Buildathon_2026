प्रधानमंत्री श्री नरेन्‍द्र मोदी ने भगत सिंह, राजगुरु और सुखदेव को उनके शहादत दिवस पर श्रद्धांजलि अर्पित की है।
प्रधानमंत्री ने अपने संदेश में कहा, “भगत सिंह, राजगुरु और सुखदेव की शहादत हमारे इतिहास की परिवर्तनकारी घटना है।
हर भारतीय को इस बात का गर्व है कि ये तीनों महान पुरुष हमारे देश से हैं।
अपनी युवावस्‍था में ही उन्‍होंने अपने जीवन का बलिदान कर दिया, ताकि दूसरे लोग एक स्वतंत्र और गरिमापूर्ण जीवन जी सकें।”
