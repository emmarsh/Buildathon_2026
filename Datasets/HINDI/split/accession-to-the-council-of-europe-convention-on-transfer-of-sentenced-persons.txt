प्रधानमंत्री श्री नरेन्द्र मोदी की अध्यक्षता में हुई कैबिनेट की बैठक में निम्न मामलों को मंजूरी दी गई:-
(1). सजा प्राप्त व्यक्ति के हस्तांतरण पर हुए यूरोपीय परिषद के समझौते तक भारत की पहुंच के लिए यूरोपीय परिषद से पत्र के जरिये औपचारिक आग्रह को स्‍वीकृति दी गई।
(2). समझौते का पक्ष बनने के लिए यूरोपीय परिषद से औपचारिक निमंत्रण की प्राप्ति को मंजूरी दी गई है, ताकि सजा प्राप्त व्यक्ति के हस्तांतरण संबंधी समझौते में शामिल हुआ जा सके।
सजा प्राप्त व्यक्ति के हस्तांतरण से जुड़े यूरोपीय परिषद के बहुस्तरीय समझौते में शामिल होने से एक दूसरे देश के साथ अलग से समझौता नहीं करना होगा।
इस समझौते में 64 देश शामिल हैं।
इस समझौते में शामिल होने से यूरोपीय देशों में बंद भारतीय कैदियों और भारतीय जेलों में बंद यूरोपीय कैदियों को एक दूसरे के यहां लाया जा सकेगा।
इससे वे अपने देश में सजा काट सकेंगे।
इससे उनके सामाजिक पुनर्वास में भी मदद मिलेगी।
