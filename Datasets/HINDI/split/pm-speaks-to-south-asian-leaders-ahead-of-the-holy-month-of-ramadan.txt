प्रधानमंत्री श्री नरेन्‍द्र मोदी ने बांग्‍लादेश की प्रधानमंत्री शेख हसीना, पाकिस्‍तान के प्रधानमंत्री नवाज शरीफ और अफगानिस्‍तान के राष्‍ट्रपति डॉ. अशरफ घानी से टेलीफोन पर बात की।
प्रधानमंत्री ने उन्‍हें और उनकी जनता को रमजान के पवित्र महीने की शुभकामनाएं दीं।
उन्‍होंने भक्ति और प्रार्थनाओं वाले इस महीने के दौरान उनके देशों और क्षेत्र में शांति, संतोष और सद्भाव की आशा व्‍यक्‍त की।
प्रधानमंत्री ने अपनी सफल बांग्‍लादेश यात्रा और वहां की जनता एवं सरकार से प्राप्‍त अभूतपूर्व आति‍थ्‍य, मैत्री एवं सद्भावना के लिए प्रधानमंत्री शेख हसीना का आभार व्‍यक्‍त किया।
उन्‍होंने विश्‍वास व्‍यक्‍त किया कि इस यात्रा से दोनों देशों के बीच द्विपक्षीय सहयोग और क्षेत्रीय भागीदारी के एक नए युग की शुरूआत का मंच तैयार हो गया है।
श्री मोदी ने प्रधानमंत्री शरीफ को भेजे संदेश में दोनों देशों के बीच शांति, मैत्रीपूर्ण एवं सहयोगपूर्ण संबंधों की बात दोहरायी।
प्रधानमंत्री ने राष्‍ट्रपति घानी को अफगानिस्‍तान को शांतिपूर्ण, स्थिर, सुरक्षित एवं समृद्ध राष्‍ट्र बनाने के उनके प्रयासों के प्रति भारत की दृढ़ प्रतिबद्धता का भरोसा दिलाया।
