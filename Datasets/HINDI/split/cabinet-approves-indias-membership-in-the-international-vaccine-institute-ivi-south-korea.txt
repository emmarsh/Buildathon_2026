प्रधानमंत्री श्री नरेंद्र मोदी की अध्यक्षता में केंद्रीय मंत्रिमंडल ने इंटरनेशनल वैक्सीन इंस्टीट्यूट(आईवीई), दक्षिण कोरिया के गवर्निंग काउंसिल की भारत की सदस्यता के प्रस्ताव को अनुमति प्रदान कर दी है।
इसमें इंटरनेशनल वैक्सीन इंस्टीट्यूट, दक्षिण कोरिया के लिए 5,00,000 के अमेरिकी डॉलर का वार्षिक भुगतान शामिल है।
पृष्टभूमि:-
यूएनडीपी की पहल पर 1997 में इंटरनेशनल वैक्सीन इंस्टीट्यूट को सियोल, दक्षिण कोरिया में स्थापित किया गया था।
आईवीई एक अंतरराष्ट्रीय संगठन है जो लोगों को विशेषकर बच्चों को खतरनाक संक्रमित बीमारियों से बचाने के लिए वैक्सीन तैयार करने के लिए प्रतिबद्ध है।
वर्ष 2007 में केंद्रीय मंत्रिमंडल की मंजूरी के बाद भारत आईवीई से जुड़ा।
भारत लंबे समय से आईवीई का हिस्सेदार और सहयोगी है।
दिसंबर 2012 में आईवीई के बोर्ड ऑफ ट्रस्टी ने नए शासकीय ढांचे के निर्माण को मंजूरी दी थी।
आईवीई के नए ढांचे के मुताबिक इसके सदस्यों को सहयोग के तौर पर उसके बजट का एक हिस्सा देना होता है।
ग्रुप-1 में वर्गीकृत होने के बाद से भारत 5,00,000 के अमेरिकी डॉलर का सहयोग करता है।
