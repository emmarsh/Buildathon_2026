प्रधानमंत्री श्री नरेन्‍द्र मोदी ने आज शिक्षक दिवस की पूर्व संध्‍या पर राष्‍ट्रीय पुरस्‍कार से सम्‍मानित शिक्षकों के साथ अनौपचारिक वार्तालाप किया।
प्रधानमंत्री ने देश में शिक्षा की गुणवत्‍ता में सुधार के लिए शिक्षकों से निरंतर प्रयास जारी रखने को कहा।
प्रधानमंत्री ने कहा कि शिक्षकों को प्रौद्योगिकी के प्रति सचेत रहना चाहिए और इसे अपने शिक्षण क्रम के एक अंग के तहत विवेकपूर्ण तरीके से आत्‍मसात करना चाहिए।
उन्‍होंने छात्रों के बीच सृजनशीलता को प्रोत्‍साहन देने की भी शिक्षकों से अपील की।
श्री नरेन्‍द्र मोदी ने छात्रों में स्‍वच्‍छता की आदतें डालने हेतू प्रेरित करने के लिए भी शिक्षकों का आह्वान किया।
इस अवसर पर, मानव संसाधन विकास मंत्री श्रीमती स्‍मृति ईरानी और केंद्रीय मानव संसाधन राज्‍य मंत्री डॉ. राम शंकर कठेरिया भी उपस्‍थित थे।
