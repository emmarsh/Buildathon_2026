जलंधर में 106वीं भारतीय विज्ञान कांग्रेस का उद्घाटन करेंगे
प्रधानमंत्री श्री नरेन्द्र मोदी 3 जनवरी, 2019 को पंजाब का दौरा करेंगे।
प्रधानमंत्री 3 जनवरी को जलंधर में 106वीं भारतीय विज्ञान कांग्रेस का उद्घाटन करेंगे और इस अवसर पर उद्घाटन व्याख्यान भी देंगे।
इसके बाद प्रधानमंत्री गुरदासपुर रवाना हो जाएंगे जहां वे एक आम सभा को संबोधित करेंगे।
देशभर में विज्ञान, प्रौद्योगिकी और नवाचार की भावना को बढ़ावा देने के मद्देनजर प्रधानमंत्री के दृष्टिकोण को ध्यान में रखते हुए यह 5वीं भारतीय विज्ञान कांग्रेस है, जिसे प्रधानमंत्री के रूप में कार्यभार संभालने के बाद श्री नरेन्द्र मोदी संबोधित करेंगे।
पूर्व में उन्होंने 2018 में 105वीं भारतीय विज्ञान कांग्रेस, 2017 में 104वीं भारतीय विज्ञान कांग्रेस, 2016 में 103वीं भारतीय विज्ञान कांग्रेस और 2015 में 102वीं भारतीय विज्ञान कांग्रेस को संबोधित किया था।
