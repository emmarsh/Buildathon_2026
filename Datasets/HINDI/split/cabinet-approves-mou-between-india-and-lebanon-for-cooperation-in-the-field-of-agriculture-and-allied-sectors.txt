प्रधानमंत्री श्री नरेन्द्र मोदी की अध्यक्षता में केन्द्रीय मंत्रिमंडल ने कृषि और सम्बद्ध क्षेत्रों में सहयोग के लिए भारत और लेबनान के बीच समझौता ज्ञापन पर हस्ताक्षर को मंजूरी दे दी है।
कृषि के क्षेत्र में द्विपक्षीय सहयोग से दोनों देशों को पारस्परिक लाभ मिलेगा।
समझौता ज्ञापन दोनों देशों में श्रेष्ठ कृषि व्यवहारों की समझदारी में प्रोत्साहन देगा तथा किसानों की उत्पादकता बढ़ाने तथा विश्व बाजार सुधारने में सहायक होगा।
समझौता ज्ञापन से एक-दूसरे के श्रेष्ठ व्यवहारों को अपनाकर तथा विश्व के बाजार में पहुंच बनाकर कृषि उत्पादन और उत्पादकता बढ़ाने में मदद मिलेगी।
इससे उत्पादन और उत्पादकता बढ़ाने में नवाचारी तकनीक का उपयोग होगा और परिणामस्वरूप खाद्य सुरक्षा में मजबूती आएगी।
