प्रधान मंत्री श्री नरेंद्र मोदी ने आज माउंट ऐवरेस्‍ट को फतेह करने वाले दो किशोरों को आशीर्वाद दिया।
25 मई, 2014 को सुश्री पूर्णा मालावथ ने 13 वर्ष 11 माह की सबसे कम आयु में विश्‍व के सबसे ऊंचे पर्वत शिखर को फतेह करने का रिकार्ड कायम किया है।
पूर्णा तेलंगाना के निज़ामाबाद के सोशल वेलफेयर आवासीय विद्यालय की छात्रा हैं।
इसी दिन एक और किशोर आनंद कुमार भी ऐवरेस्‍ट पर्वत के शिखर पर पहुंचे।
आनंद भी तेलंगाना के खम्‍माम में सोशल वेलफेयर विद्यालय में पढ़ते हैं।
आनंद के पिता साईकिल की दुकान पर मकैनिक का काम करते हैं।
दोनों किशोरों को तेनजिंग नोर्गे पुरस्‍कार विजेता शेखर बाबू ने प्रशिक्षण दिया है जो ऐवरेस्‍ट पर्वत सहित कई पर्वतों के शिखर फतेह कर चुके हैं।
प्रधान मंत्री ने दोनों किशोरों को बधाई दी और साथ ही इसके लिए उनकी प्रशंसा की कि उन्‍होंने बहुत छोटी आयु में बहुत बड़ी उपलब्धि प्राप्‍त की है।
