प्रधानमंत्री श्री नरेन्‍द्र मोदी की अध्‍यक्षता में मंत्रिमंडल समिति ने विदेश मंत्रालय के द्विभाषिया संवर्ग के लिए संयुक्‍त सचिव स्‍तर के दो पदों के सृजन को मंजूरी दे दी है।
इस निर्णय से द्विभाषिया संवर्ग की विशेषज्ञता को बढ़ाने में मदद मिलेगी और द्विभाषिया प्रशिक्षण की आवश्‍यकताएं पूरी होंगी।
पूरे विश्‍व में भारत सरकार का द्विपक्षीय और बहुपक्षीय आदान-प्रदान तेजी से बढ़ रहा है, इसलिए एक भाषा से दूसरी भाषा में अनुवाद इत्‍यादि की आवश्‍यकताओं में भी तेजी आ रही है।
इस उपाय से इन आवश्‍यकताओं को पूरा करने में मदद मिलेगी।
