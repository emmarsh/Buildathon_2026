प्रधानमंत्री श्री नरेन्‍द्र मोदी ने भ्रष्‍टाचार, आतंकवा और काला धन के विरुद्ध जारी यज्ञ में पूरे दिल से देशवासियों की भागीदारी के लिए उनका अभिवादन किया है।
सरकार के विमुद्रीकरण के फैसले के फायदे के बारे में चर्चा करते हुए अपने कई ट्वीट संदेशों के माध्‍यम से प्रधानमंत्री ने लोगों का आह्वान भी किया कि वे आर्थिक लेन-देन में कैशलेस भुगतान और आधुनिक प्रौद्योगिकी के इस्‍तेमाल को बढ़ावा दें।
प्रधानमंत्री ने कहा, “मैं भ्रष्‍टाचार, आतंकवाद और काला धन के विरुद्ध जारी यज्ञ में पूरे दिल से देशवासियों की भागीदारी के लिए उनका अभिवादन करता हूं।
सरकार के निर्णय से किसान, व्‍यापारियों, मजदूरों के लिए कई फायदे हैं, जो हमारे राष्‍ट्र की अर्थव्‍यवस्‍था की रीढ़ हैं।
मैंने हमेशा कहा कि सरकार के कदम से कुछ दिक्‍कतें होंगी, किंतु कम समय की इस पीड़ा से दीर्घकालिक फायदे मिलेंगे।
अब भ्रष्‍टाचार और काला धन ग्रामीण भारत की प्रगति और समृद्धि में कोई बाधा उत्‍पन्‍न नहीं करेगा।
हमारे गांवों को उनका बकाया जरूर मिलना चाहिए।
आर्थिक लेन-देन में कैशलेस भुगतान का इस्‍तेमाल बढ़ाने और आधुनिक प्रौद्योगिकी से जुड़ने का एक ऐतिहासिक अवसर हमारे सामने आया है।
मेरे नौजवान मित्रो, आप परिवर्तन के इंजन हैं, जो भारत को भ्रष्‍टाचार से मुक्‍त करेगा और अधिकाधिक कैशलेस लेन-देन सुनिश्चित करेगा।
हम सब एक साथ मिलकर #भारत में काला धन की पराजय सुनिश्चित करें।
इससे गरीबों, नव-मध्‍य वर्ग, मध्‍य वर्ग का सशक्तिकरण होगा और अगली पीढि़यों को लाभ मिलेगा।“
