20 जनवरी, 2016 प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने भारतीय हवाई अड्डा प्राधिकरण (एएआई) की भूमि में से सीएसआईए स्थित मैसर्स मुंबई इंटरनेशनल एयरपोर्ट प्रा.
लिमिटेड (एमआईएएल) को हस्‍तांतरित की गई 2960.90 वर्गमीटर भूमि को कब्रिस्‍तान के स्‍थानांतरण के लिए (एमसीजीएम) की समान भूमि से अदला-बदली को अपनी मंजूरी दे दी है।
एमसीजीएम के साथ अदला-बदली की गई भूमि से मैसर्स एमआईएएल में सीएसआईए, मुंबई के विकास कार्यों को पूरा किया जा सकेगा।
इसके अलावा कब्रिस्‍तान को नये स्‍थल पर स्‍थानांतरित किये जाने से इसको भी संचालन में लाया जा सकेगा।
अदला-बदली के लिए प्रस्‍तावित एएआई और निजी दोनों ही भूमियां समान आकार की हैं और एक-दूसरे से सटी हुई हैं।
इसके अलावा भूमि के सर्किल मूल्‍य भी समान हैं, इस मामले में सरकार पर कोई वित्‍तीय निहितार्थ नहीं है।
हालांकि इन भूमियों की अदला-बदली में होने वाली कागजी कार्रवाई की लागत को मैसर्स एमआईएएल के द्वारा वहन किया जाएगा।
