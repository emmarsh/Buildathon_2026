2014 बैच के 100 से अधिक भारतीय पुलिस सेवा प्रशिक्षु अधिकारियों ने आज प्रधानमंत्री श्री नरेन्द्र मोदी से उनके निवास 7 रेसकोर्स रोड़ पर मुलाकात की।
प्रशिक्षु अधिकारियों से बातचीत के दौरान प्रधानमंत्री ने कहा कि उनकी वर्दी शक्ति का प्रतीक है और उन्हें इस बात को सुनिश्चित करना होगा कि यह शक्ति आम आदमी को शक्ति समपन्न बनाने के लिए प्रयोग हो।
उन्होंने कहा कि आपको देश के लिए काम करने का अभूतपूर्व अवसर प्राप्त हुआ है।
काम के प्रति आपकी प्रतिबद्धता में किसी प्रकार का समझौता नहीं होना चाहिए।
इस दौरान राष्ट्रीय सुरक्षा सलाहकार श्री अजीत डोवाल भी उपस्थित थे।
