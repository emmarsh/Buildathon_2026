प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल को आज भारत और बंगलादेश के बीच सितंबर 2011 में मत्‍स्‍य पालन एवं मत्‍स्‍य तथा सहायक गतिविधियों के क्षेत्र में द्विपक्षीय सहयोग पर समझौता ज्ञापन (एमओयू) पर हस्‍ताक्षर के बारे में जानकारी दी गई।
इस समझौता ज्ञापन ने भारत और बंगलादेश के बीच मैत्रीपूर्ण संबंधों को और मजबूत बनाया है तथा आपसी सहमति प्राप्‍त गतिविधियों एवं प्रक्रियाओं के जरिए मत्‍स्‍य एवं मत्‍स्‍य पालन तथा सहायक क्षेत्रों में सहयोग के विकास को बढ़ावा दिया है।
यह समझौता ज्ञापन 5 वर्षों की अवधि तक प्रभावी रहेगा, बशर्तें इन दोनों में से कोई भी पक्ष इस समझौता ज्ञापन को समाप्‍त करने के अपने इरादे के बारे में दूसरे पक्ष को छह महीने पूर्व लिखित नोटिस दे।
इस समझौते ज्ञापन को आपसी सहमति के आधार पर और अधिक अवधि के लिए बढ़ाया जा सकता है।
