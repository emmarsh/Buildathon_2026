प्रधानमंत्री श्री नरेन्‍द्र मोदी 2 अप्रैल 2017 को भारत की सबसे लंबी सड़क सुरंग- 9 किलोमीटर लंबी ‘चेनानी – नैशारी सुरंग’ राष्‍ट्र को समर्पित करेंगे।
एनएच-44 पर बनी यह सुरंग जम्मू को श्रीनगर से जोड़ती है और इससे दोनों शहरों के बीच यात्रा के समय में दो घंटे तक की कमी आएगी।
यह बर्फ से घिरी ऊपरी सीमाओं दरकिनार करती है जिससे दोनों शहरों के बीच दूरी 31 किलोमीटर घट जाती है।
इससे रोजाना करीब 27 लाख रुपये मूल्‍य के ईंधन की बचत होगी।
बड़े पैमाने पर वनों और पेड़ों की कटाई से बचने के अलावा यह सुरंग जम्मू और उधमपुर से रामबन, बनिहाल और श्रीनगर की यात्रा करने वाले लोगों को सुरक्षित एवं सभी मौसम का मार्ग मुहैया कराएगी।
यह सुरंग विश्वस्तरीय सुरक्षा व्यवस्था से सुसज्जित है और इससे जम्मू-कश्मीर राज्य में पर्यटन एवं आर्थिक गतिविधियों को बढ़ावा मिलने की उम्मीद है।
इस सुरंग की मुख्य विशेषताएं इस प्रकार हैं:
• यह एक एकल-ट्यूब वाली द्वि-दिशात्मक सुरंग है जिसमें 9.35 मीटर की कैरिजवे और 5 मीटर की ऊर्ध्वाधर निकासी है। • यह 300 मीटर के अंतराल पर मुख्य सुरंग को जोड़ने वाले ‘क्रॉस पासेज’ के साथ एक समानांतर निकासी वाली सुरंग भी है। • इसमें एकीकृत यातायात नियंत्रण प्रणाली, निगरानी, वेंटिलेशन, प्रसारण प्रणाली, अग्निशमन प्रणाली और हरेक 150 मीटर की दूरी पर एसओएस कॉल-बॉक्‍स जैसी स्मार्ट सुविधाएं भी हैं। • यह परियोजना 2,500 करोड़ रुपये की लागत से पूरी हुई है।
