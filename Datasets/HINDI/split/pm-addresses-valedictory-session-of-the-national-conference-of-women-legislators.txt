प्रधानमंत्री श्री नरेन्‍द्र मोदी ने आज संसद के केंद्रीय कक्ष में राष्ट्रीय महिला जनप्रतिनिधि सम्मेलन के समापन सत्र को संबोधित करते हुए ‘महिला-नीत विकास’ के महत्‍व पर जोर दिया।
प्रधानमंत्री ने कहा कि हमें ‘महिला विकास’ से आगे बढ़कर सोचना चाहिए और ‘महिला-नीत विकास’ की दिशा में आगे बढ़ना चाहिए।
प्रधानमंत्री ने स्‍पीकर श्रीमती सुमित्रा महाजन को इस सम्‍मेलन के आयोजन में उनके नेतृत्‍व एवं विजन के लिए बधाई दी और कहा कि ऐसे सम्‍मेलनों के संरचित तत्‍वों के अतिरिक्‍त प्रतिनिधिमंडलों के बीच अनौपचारिक रूप से साझा किए गए अनुभव भी काफी उपयोगी हैं।
प्रधानमंत्री ने कहा कि बहुकार्यन, जो कि आधुनिक प्रबंधन का काफी महत्‍वपूर्ण तत्‍व माना जाता है, महिलाओं के लिए बेहद स्‍वाभाविक है।
प्रधानमंत्री ने महिला विधायकों से प्रौद्योगिकी के उपयोग के द्वारा अपने विधानसभा क्षेत्रों से जुड़ने का आग्रह किया।
उन्‍होंने इस बारे में अपने खुद के अनुभव को साझा किया और माईगॉव प्‍लेटफार्म एवं नरेन्‍द्र मोदी ऐप के माध्‍यम से उन्‍हें प्राप्‍त हो रहे समृद्ध विचारों एवं रायों का जिक्र किया।
