प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने खान, परीक्षण और अनुसंधान केंद्र में सुरक्षा (एसआईएमटीएआरएस) के जरिए महानिदेशक, खान सुरक्षा (डीजीएमएस), श्रम एवं रोजगार मंत्रालय, भारत सरकार और प्राकृतिक संसाधन खान एवं ऊर्जा विभाग, क्‍वीन्सलैंड प्रशासन, ऑस्‍ट्रेलिया के बीच सहमति पत्र पर हस्‍ताक्षर को मंजूरी दी।
प्रभाव:
सहमति पत्र से डीजीएमएस और एसआईएमटीएआरएस के बीच साझेदारी कायम करने में मदद मिलेगी:
जोखिम आधारित प्रबंधन प्रणाली का कार्यान्‍वयन, प्रशिक्षण प्रदान करना,
सम्‍मेलन, संगोष्‍ठी और अन्‍य तकनीकी बैठकों का आयोजन, व्‍यवसायिक सुरक्षा और स्‍वास्‍थ्‍य अकादमी और राष्‍ट्रीय खान आपदा केंद्र की स्‍थापना तथा
डीजीएमएस में आर एंड डी प्रयोगशाला का आधुनिकीकरण।
कार्यान्‍वयन संबंधी कार्यनीति:
यह सहमति पत्र हस्‍ताक्षर वाली तिथि से ही क्रियाशील हो जाएगा और तीन वर्ष तक प्रभावी रहेगा।
पृष्‍ठभूमि:
ऑस्‍ट्रेलिया में खान दुर्घटनाओं की दर विश्‍व में सबसे कम है।
ऑस्‍ट्रेलिया जोखिमों की पहचान और खतरे के आकलन की तकनीक का इस्‍तेमाल करते हुए खान क्षेत्र के लिए जोखिम आधारित सुरक्षा प्रबंधन योजनाओं की संकल्‍पना और कार्यान्‍वयन के क्षेत्र में अग्रणी है।
एसआईएमटीएआरएस खान सुरक्षा प्रबंधन प्रणाली में विशिष्‍ट प्रकार की विशेषज्ञता के लिए प्रसिद्ध है।
