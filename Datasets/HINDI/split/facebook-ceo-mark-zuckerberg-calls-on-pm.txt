फेसबुक के संस्थापक और मुख्य कार्यकारी अधिकारी श्री मार्क ज़ुकेरबर्ग ने प्रधानमंत्री श्री नरेन्द्र मोदी से मुलाकात की।
दोनों ने मानवता की सेवा के लिए बड़ी संख्या में लोगों को एक मंच पर जोड़ने वाली फेसबुक के अभिनव प्रयोग से जुड़े मुद्दों की विस्तृत श्रृंखला पर चर्चा की।
प्रधानमंत्री ने श्री ज़ुकेरबर्ग से स्वच्छ भारत मिशन के बारे में बात की।
यह याद किया जा सकता है कि प्रधानमंत्री ने ‘क्यों स्वच्छ भारत’ (पहले) और 3 अक्टूबर 2014 को ‘मेरा स्वच्छ भारत’ को फोटो के साथ फेसबुक पर एक वीडियो को साझा किया था।
श्री ज़ुकेरबर्ग ने कहा कि फेसबुक भारत सरकार के साथ स्वास्थ्य सेवा और शिक्षा के क्षेत्र में साथ काम करना चाहता है, जिससे लोगों को विभिन्न प्रकार की सेवायें मुहैया कराई जा सकें।
श्री ज़ुकेरबर्ग ने कहा कि फेसबुक स्वच्छ भारत मोबाइल एपलिकेशन बनाने में मदद करेंगा और इसकी शुरूआत जल्द ही की जायेगी।
यह स्वच्छ भारत मिशन को एक मजबूत प्रोत्साहन देंगा।
दोनों ने डिजिटल भारत पहल के बारे में भी बात की।
श्री ज़ुकेरबर्ग ने कहा कि वह भारत सरकार की डिजिटल भारत की पहल को लेकर बहुत उत्साहित है।
प्रधानमंत्री ने श्री ज़ुकेरबर्ग से डिजिटल भारत के कुछ डोमेन की पहचान करने को कहा, जिससे फेसबुक इसमें शामिल हो सके और मदद कर सके।
मुलाकात के दौरान प्रधानमंत्री ने कई आतंकवादी तत्वों के सोशल मीडिया के माध्यम से सदस्यों को जोड़ने की घटनाओं पर चिंता व्यक्त की।
उन्होंने कहा कि यह दुर्भाग्यपूर्ण है और हमें आतंकवाद को रोकने के लिए सोशल मीडिया की भूमिका के बारे में सोचना पड़ेगा।
श्री मोदी ने गुमशुदा बच्चों को खोजने के लिए गुजरात के मुख्यमंत्री रहते हुए अपने द्वारा चलाये गये अभियानों को याद किया और बताया कि कैसे इसने बेहतर परिणाम दिये।
प्रधानमंत्री श्री मोदी ने श्री ज़ुकेरबर्ग से फेसबुक के माध्यम से भारत की समृद्ध पर्यटन क्षमता को बढ़ावा देने की अपील की।
उन्होंने इंटरनेट कनेक्टिविटी के साथ इंटरनेट साक्षरता बढ़ाने के प्रयास के बारे में फेसबुक के जरिये जानने की बात कही।
