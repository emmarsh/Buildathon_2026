प्रधानमंत्री श्री नरेन्‍द्र मोदी ने आज विशाखापट्टनम में इंटरनेशनल फ्लीट रिव्‍यू-2016 का अवलोकन किया।
राष्‍ट्रपति की उपस्थिति में फ्लीट रिव्‍यू और फ्लाई पास्‍ट में दुनिया भर की नौसेनाओं को एक साथ लाने के अलावा भारतीय नौसेना के कौशल का भी प्रदर्शन किया गया।
प्रधानमंत्री ने समुद्रीय प्रदर्शनी का भी दौरा किया जिसमें भारतीय नौसेना की स्‍वदेशी तकनीकी क्षमताओं का प्रदर्शन किया गया है।
उन्‍होंने प्रदर्शनी स्‍थल पर ही कला और शिल्‍प प्रदर्शनी का भी भ्रमण किया जहां पर पूरे देश के कारीगरों ने अपने उत्‍पादों को प्रदर्शित किया है।
प्रधानमंत्री ने भारतीय नौसेना सिंफनी ऑर्केस्‍ट्रा द्वारा प्रस्‍तुत राष्‍ट्रपति बैंड संगीत कार्यक्रम में भी शिरकत की।
प्रधानमंत्री का कल विशाखापट्टनम में अंतर्राष्‍टीय फ्लीट रिव्‍यू के एक कार्यक्रम के रूप में परिचालन प्रदर्शन का अवलोकन करने और उसमें भाषण देने का भी कार्यक्रम है।
