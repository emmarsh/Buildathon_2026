अमेरिकी राष्ट्रपति बराक ओबामा ने भारत और अमेरिका के बीच हाल ही में स्थापित हॉटलाइन पर प्रधानमंत्री श्री नरेन्द्र मोदी से बातचीत की।
दोनों नेताओं ने एक दूसरे को दीपावली की शुभकामनाएं प्रेषित की।
इस बारे में प्रधानमंत्री श्री नरेन्द्र मोदी ने ट्वीट किया कि, “थोड़ी देर पहले अमेरिका के राष्ट्रपति ने संपर्क किया।
हमने एक दूसरे को दीपावली की बधाइयां दी।
हाल ही में स्थापित की गयी हॉटलाइन पर हमारा यह पहला संवाद था।
राष्ट्रपति ओबामा और मैंने कई अन्य विषयों पर भी बातचीत की।
यह जानना अच्छा रहा कि व्हाइट हाउस किस प्रकार दीपावली मना रहा है।
मुझे और राष्ट्रपति ओबामा को तुर्की में जी-20 सम्मेलन के दौरान मुलाकात की प्रतीक्षा है।”
