प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने तवांग में सशस्‍त्र सीमा बल (एसएसबी) की 5.99 एकड़ भूमि मेगा-फेस्टिवल-कम-मल्‍टीपरपस ग्राउंड के निर्माण के लिए अरुणाचल प्रदेश सरकार को हस्‍तांतरित करने की मंजूरी दी है।
अरुणाचल प्रदेश सरकार ने पार्किंग सुविधा (4.73 एकड़) और रिंग रोड निर्माण (1.26 एकड़) के साथ मेगा-फेस्टिवल-कम-मल्‍टीपरपस ग्राउंड के निर्माण के लिए तवांग में एसएसबी परिसर के भीतर 5.99 एकड़ उपयुक्‍त भूमि की पहचान की थी।
तदनुसार, राज्‍य सरकार ने इस 5.99 एकड़ भूमि को हस्‍तांतरित करने का आग्रह किया था।
भारत सरकार (पूर्वोत्‍तर क्षेत्र विकास मंत्रालय) मार्च, 2016 में अरुणाचल प्रदेश के तवांग में पार्किंग सुविधा और संपर्क सड़क के साथ मेगा-फेस्टिवल-कम-मल्‍टीपरपस ग्राउंड के निर्माण के लिए परियोजना पहले ही आवंटित कर दी थी।
इस मेगा-फेस्टिवल-कम-मल्‍टीपरपस ग्राउंड का इस्‍तेमाल विभिन्‍न पर्यटन उत्‍सवों/त्‍योहारों आदि के आयोजन के लिए किया जाएगा।
