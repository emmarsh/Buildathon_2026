प्रधानमंत्री श्री नरेन्द्र मोदी कल गुवाहाटी में एडवांटेज असम-विश्व निवेशक शिखर सम्मेलन 2018 के उद्घाटन सत्र को संबोधित करेंगे।
यह दो दिवसीय सम्मेलन असम सरकार का अब तक का सबसे बड़ा निवेश संवर्धन और निवेश सुविधा का आयोजन है।
शिखर सम्मेलन के दौरान असम द्वारा निवेशकों को प्रदान किये जाने वाले भू-रणनीतिक लाभों को रेखांकित किया जाएगा।
आयोजन के तहत निर्यात-आधारित निर्माण और दक्षिण एवं दक्षिण-पूर्व एशिया की उभरती हुई अर्थव्यवस्थाओं को सेवाओं के संबंध में राज्य द्वारा प्रदान किए जाने वाले अवसरों का ब्यौरा उपलब्ध किया जाएगा।
शिखऱ सम्मेलन में राज्य में उपलब्ध निवेश अवसरों को पेश किया जाएगा, जिनमें ऊर्जा, कृषि एवं खाद्य प्रसंस्करण, आईटी एवं आईटीईएस, नदी यातायात एवं बंदरगाह टाउनशिप, प्लास्टिक एवं पेट्रो-रसायन, औषधि एवं चिकित्सा उपकरण, हथकरघा, कपड़ा एवं हस्तशिल्प, पर्यटन, सत्कार एवं स्वास्थ्य, नागरिक विमानन तथा पैट्रोलियम एवं प्राकृतिक गैस संबंधी क्षेत्र शामिल हैं।
