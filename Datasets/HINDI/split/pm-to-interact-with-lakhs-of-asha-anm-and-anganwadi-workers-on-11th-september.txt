प्रधानमंत्री श्री नरेन्द्र मोदी 11 सितंबर, 2018 को 10.30 बजे ‘पोषण माह’ कार्यक्रम के अंतर्गत वीडियो कॉन्फ्रेंसिंग के जरिए आशा, एएनएम व आंगनबाड़ी के लाखों कार्यकर्त्ताओं और लाभार्थियों से संवाद करेंगे।
पोषण माह (पोषण के लिए समर्पित महीना) पूरे देश में सितंबर महीने में मनाया जा रहा है।
कार्यक्रम का लक्ष्य देश के प्रत्येक घर में अधिकतम पोषण के संदेश को पहुंचाना है।
यह प्रयास पोषण अभियान (राष्ट्रीय पोषण मिशन) के लक्ष्यों को आगे बढ़ाएगा।
केन्द्र सरकार ने नवंबर, 2017 में इस अभियान की शुरूआत की थी।
इस मिशन का उद्देश्य है – बौनेपन, कुपोषण, रक्ताल्पता और जन्म के समय बच्चों के कम वजन के स्तर में कमी लाना है।
पोषण अभियान के तहत सरकार ने बौनेपन, कुपोषण, रक्ताल्पता और जन्म के समय बच्चों के कम वजन के स्तर में क्रमशः 2%, 2%, 3% और 2% प्रतिवर्ष कमी लाने का लक्ष्य निर्धारित किया है।
प्रधानमंत्री इस मिशन से संबंधित विभिन्न हितधारकों के साथ संवाद करेंगे।
यह कार्यक्रम पोषण से संबंधित सफलता की कहानियों को साझा करने का भी मंच सिद्ध होगा।
