प्रधानमंत्री श्री नरेंद्र मोदी 3 अक्टूबर 2014 को रेडियो द्वारा अपने विचार देशवासियों के साथ साझा करेगें।
विजयदशमी के दिन होने वाले प्रधानमंत्री के इस कार्यक्रम की शुरूआत सुबह 11 होगी।
अपने प्रकार के इस पहले कार्यक्रम में प्रधानमंत्री कई विषयों पर अपने विचार आम लोगों के साथ साझा करेगें।
इस कार्यक्रम पर अपने विचार देने के लिए mygov.nic.in वेबसाइट पर लिंक http://mygov.nic.in/groupissue/pm-on-radio-on-3rd -october-2014-at-1100-am/show द्वारा विचार रखे जा सकते हैं।
देश के नागरिक विकास, शासन प्रणाली और अन्य मु्द्दो पर अपने विचार और अनुभवों से उदाहरण दे सकते हैं।
प्रधानमंत्री श्री नरेन्द्र मोदी कार्यक्रम से पहले ओपन फोरम में मिले कुछ सुझावों पर चर्चा कर सकते हैं।
इससे पहले प्रधानमंत्री श्री नरेंद्र मोदी ने 6 सिंतबर 2014 को लोगों से रेडियो के माध्यम से जुडने और उनके विचार प्राप्त करने संबधी सुझाव रखा था।
इसके बाद से इस रेडियो कार्यक्रम को लेकर कई सकारात्मक प्रतिक्रिया सामने आई हैं और देश में इंटरनेट प्रयोगकर्ताओं ने इसका स्वागत किया है।
इस कार्यक्रम को प्रधानमंत्री द्वारा अनूठे रूप से लोगों से जुडने के एक ओर प्रयास के रूप में देखा जा रहा है।
हाल ही में 17 सिंतबर, 2014 को प्रधानमंत्री श्री मोदी ने गुजरात में दो दिन तक कई कार्यक्रमों में व्यस्तता के बाद अपने जन्मदिवस पर शुभकामनाएं देने वाले लोगों को टिवटर पर व्यक्तिगत रूप से एक घंटे से अधिक समय तक उत्तर दिया था।
