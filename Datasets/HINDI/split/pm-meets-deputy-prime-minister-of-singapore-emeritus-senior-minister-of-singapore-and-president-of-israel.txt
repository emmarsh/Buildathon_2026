प्रधानमंत्री श्री नरेन्द्र मोदी ने आज सिंगापुर के उप प्रधानमंत्री श्री थरमन षनमुगरत्नम ने मुलाकात की।
उन्होंने कहा कि भारत और सिंगापुर को श्री ली कुआन यू के विचार के अनुरूप मिलकर काम करना चाहिए।
श्री मोदी सिंगापुर के संस्थापक पिता श्री ली कुआन यू के अंतिम संस्कार पर वहां गए हैं।
उन्होंने कहा कि सार्वजनिक आवास और स्वच्छता के बारे में श्री ली कुआन यू के अभियान हमारे लिए आदर्श हैं।
सिंगापुर के उप प्रधानमंत्री ने सहकारी प्रतिस्पर्द्धी संघवाद की दिशा में प्रधानमंत्री श्री नरेन्द्र मोदी के प्रयासों की सराहना की।
प्रधानमंत्री ने सिंगापुर के प्रतिष्ठित वरिष्ठ मंत्री गोह चोक टोंग से मुलाकात की।
श्री टोंग ने कहा कि सिंगापुर दुख की इस घड़ी में भारत की संवेदना की सराहना करता है।
प्रधानमंत्री ने इजराइल के राष्ट्रपति श्री रेउविन रिविलिन से मुलाकात की।
दोनों नेताओं ने भारत और इजराइल के बीच सहयोग मजबूत करने के तरीकों पर चर्चा की।
