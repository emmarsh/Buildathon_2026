प्रधानमंत्री श्री नरेन्द्र मोदी ने आज नई दिल्ली में अल्पसंख्यक और संसदीय मामले राज्य मंत्री श्री मुख्तार अब्बास नकवी और प्रधानमंत्री कार्यालय में राज्यमंत्री डा. जीतेंद्र सिंह को अजमेर शरीफ में ख्वाजा मोईनुद्दीन चिश्ती की दरगाह पर चादर अर्पण करने के लिए दी।
इस अवसर पर अपने संदेश में प्रधानमंत्री ने कहा:
“ख्वाजा मोईनुद्दीन चिश्ती के वार्षिक उर्स के अवसर पर, विश्व-भर में उनके अनुयायियों को शुभकामनाएं और बधाई |
ख्वाजा मोईनुद्दीन चिश्ती, भारत की महान आध्यात्मिक परम्परा के प्रतीक हैं | गरीब नवाज़ ने मानवता की सेवा का जो परिचय दिया है, वह निश्चय ही आने वाली पीढ़ियों को प्रेरणा देता रहेगा |
आने वाले उर्स के सफल आयोजन के लिए मेरी शुभकामनाएं |”
