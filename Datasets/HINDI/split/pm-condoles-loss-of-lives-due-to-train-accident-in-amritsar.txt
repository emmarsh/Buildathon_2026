प्रधानमंत्री श्री नरेन्द्र मोदी ने अमृतसर रेल हादसे में मृतकों के प्रति अपनी संवेदना व्यक्त की है।
प्रधानमंत्री ने ट्वीट करते हुए कहा, “अमृतसर में हुए ट्रेन दुर्घटना से बेहद दुखी हूं।
यह बहुत ही ह्दय विदारक घटना है।
इस दुर्घटना के मृतक परिवारों के प्रति मेरी गहरी संवेदनाएं हैं जिन्होंने अपने प्रियजनों को खो दिया और मैं साथ ही घायलों के जल्द स्वस्थ होने की भी कामना करता हूं।
मैने अधिकारियों से तत्काल आवश्यक सहायता प्रदान करने के लिए कहा है।”
