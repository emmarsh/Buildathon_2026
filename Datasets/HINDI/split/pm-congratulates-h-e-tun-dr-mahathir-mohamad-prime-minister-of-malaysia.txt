प्रधानमंत्री श्री नरेन्द्र मोदी ने मलेशिया के प्रधानमंत्री का पद संभालने पर आज डॉ. महातिर मोहम्मद को बधाई दी।
उन्होंने टेलीफोन पर डॉ. मोहम्मद से बात की और उन्हें बधाई दी।
प्रधानमंत्री ने मलेशिया के लोगों की प्रगति और समृद्धि के लिए डॉ. मोहम्मद को शुभकामनाएं प्रेषित की।
उन्होंने कहा कि भारत और मलेशिया के बीच गहरे और परस्पर हित से जुड़े संबंध साझा मूल्यों, हितों और दोनों देशों के लोगों के बीच मजबूत जीवंत संपर्कों पर आधारित है।
प्रधानमंत्री ने कहा कि भारत और मलेशिया के संबंधों को प्रगाढ़ बनाने के लिए वे डॉ. महातिर मोहम्मद के साथ मिलकर काम करने की इच्छा रखते हैं।
