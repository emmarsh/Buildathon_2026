प्रधानमंत्री श्री नरेन्‍द्र मोदी की अध्‍यक्षता में मंत्रिमंडल ने जल संसाधन, नदी विकास और गंगा संरक्षण मंत्रालय के अधीन फरक्‍का बांध परियोजना की 58.81 एकड़ फालतू भूमि का गृह मंत्रालय के अधीन सीमा सुरक्षा बल को मोजा जगन्‍नाथपुर, जेएल नम्‍बर- 35 पीएस कालियाचक, जिला माल्‍दा पश्चिम बंगाल में सीमा सुरक्षा बल की चौथी बटालियन का मुख्‍यालय बनाने के लिए हस्‍तांतरण करने के लिए अपनी मंजूरी दी है।
माल्‍दा जिले में बीएसएफ द्वारा बांग्‍लादेश के साथ भारत की महत्‍वपूर्ण सीमाओं की रखवाली से फरक्‍का बांध परियोजना को लाभ पहुंचेगा।
फरक्‍का बांध परियोजना माल्‍दा से सटी है और राष्‍ट्रीय और अंतर्राष्‍ट्रीय महत्‍व की परियोजना है।
इस हस्‍तांतरण से फरक्‍का बांध परियोजना की भूमि पर संभावित अतिक्रमण को रोकने तथा इस परियेजना की सुरक्षा चिंताओं को इस क्षेत्र में बीएसएफ कर्मियों की उपस्थिति से कम किया जा सकेगा।
