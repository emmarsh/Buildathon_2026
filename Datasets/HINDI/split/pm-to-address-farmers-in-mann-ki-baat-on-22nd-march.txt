प्रधानमंत्री श्री नरेन्द्र मोदी ‘मन की बात’ कार्यक्रम की अगली कड़ी में देश के किसानों को संबोधित करेंगे।
यह कार्यक्रम आकाशवाणी पर 22 मार्च को सुबह 11 बजे प्रसारित किया जाएगा।
‘मन की बात’ कार्यक्रम की यह छठी कड़ी होगी।
इस कार्यक्रम में प्रधानमंत्री देश के नागरिकों से अपने विचार साझा करते हैं।
इस बार प्रधानमंत्री किसानों व उनसे जुड़ें मुद्दों पर बात करेंगे।
इस संबंध में उन्होंने लोगों से विचार और सुझाव भी मांगे हैं।
लोग इस विषय पर अपने विचार और सुझाव MyGov.in पर साझा कर सकते हैं।
इससे पहले ‘मन की बात’ कार्यक्रम की पांच कड़ियां प्रसारित हुई हैं जिनमें प्रधानमंत्री ने विभिन्न विषयों पर लोगों से सीधे बातचीत की।
उन्होंने लोगों के दिल के करीब के मुद्दों जैसे स्वच्छ भारत अभियान, खादी को प्रोत्साहन, कौशल विकास, विकलांग बच्चों के लिए छात्रवृत्ति, शिक्षण संस्थानों के लिए बुनियादी सुविधाएं और नशे की समस्या पर अधिक जोर दिया है।
मन की बात की पिछली कड़ी 22 फरवरी को प्रसारित की गई थी जिसमें प्रधानमंत्री ने परीक्षा की तैयारी कर रहे छात्रों से तनाव व चिंता त्यागकर सकारात्मक रुख रखने के लिए कहा था।
कार्यक्रम को देश भर की जनता से उत्साहजनक प्रतिक्रिया प्राप्त हुई है।
आकाशवाणी और दूरदर्शन पर इसका सीधा प्रसारण होता है।
इसके अलावा इस कार्यक्रम को रेडियो पर विविध भारती, एफएम गोल्ड और एफएम रेन्बो पर भी सुना जा सकता है।
प्रधानमंत्री का आधिकारिक वेबसाइट पर भी इसकी लाइव स्ट्रीमिंग की जाएगी।
