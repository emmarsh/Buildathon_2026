प्रधानमंत्री श्री नरेन्द्र मोदी सोमवार की दोपहर वाशिंगटन डीसी पहुंचे।
उन्होंने अज्ञात सैनिक के मकबरे आर्लिंग्टन समाधि पर पुष्पांजलि अर्पित की।
उन्होंने अंतरिक्ष शटलयान कोलंबिया स्मारक पर भी पुष्पांजलि अर्पित की।
कोलंबिया त्रासदी में मारी गयी अन्तरिक्ष यात्री कल्पना चावला के पति मिस्टर जीन पियरे हैरिसन भी उपस्थित थे।
इस अवसर पर अन्तरिक्ष यात्री सुनीता विलियम्स भी उपस्थित थी।
भारत को मूर्तियों की वापसी के लिए आयोजित समारोह में भी प्रधानमंत्री ने भाग लिया।
इस मौके पर अमेरिका की अटॉर्नी जनरल लोरेटा लिंच ने कहा कि भारत को 200 कलाकृतियां लौटने का काम शुरू हो गया है जिसमें से अब तक 12 लौटा भी दी गईं हैं।
इस अवसर पर बोलते हुए प्रधानमंत्री ने कहा कि विरासत देशों के बीच एक महान आवश्यक ताकत हो सकता है।उन्होंने कहा कि कुछ लोग भले ही इन कलाकृतियों को पैसे में तौलते हों पर भारत में हमारे लिए इसका मूल्य इन सबसे से ऊपर है क्योंकि ये हमारी संस्कृति और धरोहर हैं।
