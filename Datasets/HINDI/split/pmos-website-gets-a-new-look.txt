प्रधानमंत्री फेसबुक और ट्वीटर पर नई वेबसाइट साझा करेंगे
प्रधानमंत्री कार्यालय की वेबसाइट www.pmindia.gov.in को नया रूप दिया गया है।
नई वेबसाइट में सरकार के कामकाज के बारे में नवीनतम जानकारियां और प्रधानमंत्री से जुड़ी अन्‍य प्रमुख खबरें शामिल हैं।
वेबसाइट को ऐसे समय पर नये रूप में सुसज्जित किया गया है जब प्रधानमंत्री श्री नरेन्‍द्र मोदी के नेतृत्‍व में एनडीए सरकार ने अपने कार्यकाल का एक वर्ष पूरा कर लिया है।
श्री मोदी नई वेबसाइट को ट्वीटर और फेसबुक पर साझा करेंगे।
नई वेबसाइट की अनेक विशेषताएँ हैं।
यह प्रधानमंत्री से जुड़ी खबरों और जानकारियों, उनके कार्यक्रमों और उनके भाषणों का संग्रह है।
इसमें सरकार द्वारा की गई पहलों के बारे में नवीनतम जानकारी है।
वेबसाइट के जरिए लोग प्रधानमंत्री से संपर्क कर सकते हैं।
लोग प्रधानमंत्री को लिख सकते हैं और अपने विचारों को बांट सकते हैं।
इसी तरह यह वेबसाइट शासन के बारे में सुझावों और राय को MyGov के प्‍लेटफार्म https://mygov.in/ में स्‍वत: ले जाएगी।
वेबसाइट का नया रूप इस बात को दर्शाता है कि प्रधानमंत्री नरेन्‍द्र मोदी का शासन से टेक्‍नोलॉजी को जोड़ने पर विशेष जोर है।
सरकार ”डिजीटल इंडिया” की दिशा में कार्य कर रही है जिससे लोगों को फायदा मिलेगा।
