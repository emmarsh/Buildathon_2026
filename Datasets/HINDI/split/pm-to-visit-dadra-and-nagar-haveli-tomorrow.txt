कई विकास परियोजनाओं का शुभारंभ किया जाएगा
प्रधानमंत्री श्री नरेन्द्र मोदी कल (19 जनवरी, 2019) दादर और नागर हवेली की राजधानी सिलवासा की यात्रा पर जाएंगे।
अपनी यात्रा के दौरान प्रधानमंत्री दादर व नागर हवेली के सायली में मेडिकल कॉलेज की आधारशिला रखेंगे।
प्रधानमंत्री मोदी दमन और दीव तथा दादर व नागर हवेली में विभिन्न विकास परियोजनाओं के उद्घाटन के क्रम में पट्टिका का अनावरण करेंगे।
प्रधानमंत्री एम-आरोग्य ऐप्प का शुभारंभ करेंगे तथा दादर व नागर हवेली में घर-घर से ठोस अपशिष्ट संग्रह करने, पृथक्करण करने तथा प्रसंस्कृत करने के कार्यक्रम का डिजिटल उद्घाटन करेंगे।
प्रधानमंत्री श्री नरेन्द्र मोदी केन्द्रशासित प्रदेश की सूचना प्रौद्योगिकी नीति भी जारी करेंगे।
वे लाभान्वितों को प्रधानमंत्री जन आरोग्य योजना प्रमाण-पत्र और वन अधिकार प्रमाण-पत्र भी वितरित करेंगे।
सायली में मेडिकल कॉलेज की स्थापना से दादर व नागर हवेली, दमन व दीव तथा निकट के क्षेत्रों में तीसरे स्तर की मेडिकल सुविधा बेहतर होगी।
दोनों केन्द्रशासित प्रदेशों के आदिवासी व ग्रामीण इलाकों के छात्रों को इससे लाभ मिलेगा।
मेडिकल कॉलेज, छात्रावास, पारामेडिकल कॉलेज व आवासों के निर्माण के लिए 210 करोड़ रुपये की धनराशि निर्धारित की गई है।
