प्रधानमंत्री श्री नरेन्द्र मोदी कल प्रयागराज में कुंभ का दौरा करेंगे।
कुंभ में वह पीने का पानी एवं स्वच्छता मंत्रालय द्वारा आयोजित स्वच्छ कुंभ, स्वच्छ आभार कार्यक्रम में भाग लेंगे।
प्रधानमंत्री सफाई कर्मचारियों, स्वच्छाग्रहियों, पुलिस के जवानों एवं नाविकों को स्वच्छ कुंभ, स्वच्छ आभार पुरस्कार प्रदान करेंगे।
स्वच्छ सेवा सम्मान लाभ पैकेज की डिजिटल घोषणा भी होगी।
प्रधानमंत्री बाद में जनसमूह को संबोधित करेंगे।
प्रधानमंत्री त्रिवेणी संगम में स्नान करेंगे।
वह प्रयागराज में सफाई कर्मचारियों से बातचीत भी करेंगे।
इस वर्ष प्रयागराज में आयोजित कुंभ में स्वच्छता एवं स्वच्छ भारत पहलों पर अप्रत्याशित रुप से ध्यान दिया गया है।
स्वच्छ कुंभ, स्वच्छ आभार पुरस्कार प्रदान करने के द्वारा प्रधानमंत्री उन लोगों को सम्मानित करेंगे जिन्होंने स्वच्छ कुंभ सुनिश्चित करनें में अहम भूमिका निभाई है।
