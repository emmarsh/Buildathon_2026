प्रधानमंत्री श्री नरेन्‍द्र मोदी ने आज सावनी योजना के अधीन राजकोट के निकट अजी डैम की भराई का शुभारंभ किया।
इस अवसर पर एक जनसभा को संबोधित करते हुए कहा कि पिछले दिनों की तुलना में गुजरात काफी आगे बढ़ा है जब यह पानी की अत्यधिक कमी की समस्या का सामना कर रहा था।
उन्होंने कहा कि पिछले दो दशकों में गुजरात की विकास यात्रा में काफी सकारात्मक बदलाव हुए हैं।
जल्द -से -जल्द जल उपलब्ध करने के कार्य को सरकार की प्राथमिकता बताते हुए प्रधानमंत्री ने कहा कि जितनी अधिक संख्या में लोगों को पानी मुहैया होगा, प्रगति के और भी अधिक द्वार खुलेंगे।
उन्होंने कहा कि अधिक से अधिक जल का सावधानीपूर्वक संरक्षण करना एक उत्तरदायित्व भी है।
उन्होंने जल संरक्षण के क्षेत्र में अत्याधुनिक प्रौद्योगिकी के इस्तेमाल का आह्वान किया।
