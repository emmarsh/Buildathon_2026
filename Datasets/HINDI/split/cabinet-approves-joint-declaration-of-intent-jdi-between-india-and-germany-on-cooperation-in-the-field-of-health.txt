प्रधानमंत्री श्री नरेंद्र मोदी की अध्यक्षता में केंद्रीय मंत्रिमंडल ने आज भारत और जर्मनी के बीच स्वास्थ्य के क्षेत्र में सहयोग पर आधारित संयुक्त घोषणा पत्र हस्ताक्षर के लिए पूर्व-प्रभाव से अपनी मंजूरी दे दी है।
इस संयुक्त घोषणापत्र पर 01 जून, 2017 को हस्ताक्षर किए गए थे।
इस संयुक्त घोषणापत्र में सहयोग के निम्नलिखित क्षेत्र शामिल हैं:-
ए) स्नातकोत्तर शिक्षा,
बी) चिकित्सा कार्मिकों का प्रशिक्षण,
सी) औषधि और औषधि अर्थशास्त्र, और
डी) स्वास्थ्य अर्थशास्त्र।
इस संयुक्त घोषणा पत्र से जुड़े सहयोग के क्षेत्र को और भी अधिक विस्तृत बनाने और इसके कार्यान्वयन की निगरानी के लिए एक कार्यसमूह गठित किया जाएगा।
