प्रधानमंत्री श्री नरेन्‍द्र मोदी ने ‘मन की बात’ रेडियो कार्यक्रम पर प्राप्‍त सुझावों और टिप्पणियों की प्रशंसा की है।
प्रधानमंत्री ने कहा ‘2 नवंबर, 2014 को मन की बात कार्यक्रम को लेकर आ रहे तमाम सुझावों, उम्दा टिप्पणियों और सुशासन के उदाहरणों को पढ़ रहा हूं।
विभिन्न प्रकार के मुद्दों को लेकर आपके द्वारा साझा किए गए विचारों, गहन सोच और दिलचस्प किस्सों को पढ़कर काफी खुशी हो रही है।
स्वच्छ भारत मिशन, कृषि, सिंचाई के मुद्दे, महिला सशक्तिकरण, कौशलपूर्ण भारत समेत विभिन्न मुद्दों पर कई तरह के विचारों को भी पढ़ा।
इसी तरह खुले मंच ‘MyGov’ पर अपने विचारों को साझा करते रहें।
मैं उन्हें पढ़ूंगा और रेडियो कार्यक्रम http://mygov.in/ groupissue/ mann-ki-baat-on-sunday-2nd-november-2014/show के दौरान उन्हें साझा करूंगा।’
