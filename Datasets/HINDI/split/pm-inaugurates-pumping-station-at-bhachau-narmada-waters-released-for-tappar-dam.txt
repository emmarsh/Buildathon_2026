प्रधानमंत्री श्री नरेंद्र मोदी ने भचाऊ में एक पम्‍प स्‍टेशन का उद्घाटन किया।
इससे टापर डैम के लिए नर्मदा का पानी छोड़ा जा सकेगा।
इस अवसर पर एक विशाल जनसभा को संबोधित करते हुए प्रधानमंत्री ने कहा कि आज का यह शुभारंभ सभी कच्‍छवासियों को गौरान्वित करेगा।
जल संरक्षण की महत्‍व की चर्चा करते हुए उन्‍होंने कहा कि कच्छ के लोग इसका महत्‍व भली-भांति समझते हैं।
उन्‍होंने कहा कि गुजरात की कई सरकारों ने जल संरक्षण पर जोर दिया था।
उन्‍होंने कहा कि नर्मदा का पानी पहुंचने के साथ ही इस क्षेत्र में सुधार होगा।
प्रधानमंत्री ने यह भी कहा कि गुजरात के अन्‍य महानगरों की तरह भुज में भी एक आधुनिक बस पोर्ट होगा।
उन्‍होंने कहा कि केवल ऐसे विकास और सकारात्‍मक कार्यों पर जोर दिया जा रहा है, जो राज्‍य को नयी ऊंचाइयों तक ले जा सके।
