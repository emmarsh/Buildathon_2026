जापान-इंडिया पार्लियामेंटेरियन्‍स फ्रेंडशिप लीग (जेआईपीएफएल) के प्रतिनिधिमंडल ने आज प्रधानमंत्री से मुलाकात की।
हिरोयूकी होसोदा के नेतृत्व वाले इस प्रतिनिधिमंडल में कात्सूया ओकादा, मासाहारू नाकागावा, नाओकाजू ताकेमोतो औऱ यूशिआकी वादा शामिल थे।
जेआईपीएफएल प्रतिनिधिमंडल ने 18 सितम्बर, 2016 को जम्मू-कश्मीर के उड़ी में सीमापार आतंकी हमले के पीड़ितों के लिए शोक व्यक्त किया।
जेआईपीएफएल प्रतिनिधिमंडल ने वैश्विक आतंकवाद के खिलाफ बेहतर अंतर्राष्ट्रीय सहयोग औऱ आतंकवाद को प्रायोजित करने वाले देश को अलग-थलग करने के लिए सामूहिक प्रयास के लिए प्रधानमंत्री की अपील का स्वागत किया।
प्रधानमंत्री ने 2014 में अपने सफल जापान यात्रा को याद किया जिस दौरान तोक्यो में जेआईपीएफएल से उनकी बातचीत हुई थी।
प्रधानमंत्री ने कहा कि भारत और जापान में आने वाले दशकों के लिए विभिन्न क्षेत्रों में मजबूत सहयोग के लिए आधारशिला रख दी है।
जेआईपीएफएल प्रतिनिधिमंडल ने बताया कि भारत और जापान के बीच संबंधों को मजबूती देने के लिए जापान में जबरदस्त उत्साह है।
प्रतिनिधिमंडल ने हाई टेक्नोलॉजी सहयोग खासकर हाई स्पीड रेलवे में प्रगति हासिल करने का स्वागत किया है।
प्रधानमंत्री ने कहा कि 2015 में प्रधानमंत्री अबे की भारत यात्रा द्विपक्षीय संबंधों के इतिहास में मील का पत्थर साबित हुआ।
उन्होंने कहा कि वह निकट भविष्य में जापान यात्रा कर सकते हैं।
