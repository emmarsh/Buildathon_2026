प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने ‘भारत और ब्राजील के बीच निवेश सहयोग और सुविधा संधि’ (इसमें इसके पश्‍चात, आईसीएफटी) पर हस्‍ताक्षर करने और उसका अनुसमर्थन करने के लिए अपना अनुमोदन प्रदान कर दिया है।
इस संधि से दोनों देशों के बीच निवेश प्रवाह बढ़ने की संभावना है।
भारत और ब्राजील के बीच आईसीएफटी से ब्राजील के निवेशकों को भारत में और भारतीय निवेशकों को ब्राजील में समुचित सुविधा प्राप्‍त होगी।
इससे सुविधा स्‍तर में वृद्धि होने और स्‍तरीय कार्य क्षेत्र के यकीन दिलाने और निवेश सुविधा संबंधी सभी मामलों में भेदभाव न करने से निवेशकों को भरोसा बढ़ेगा, जिससे निवेशकों को निवेश का उत्‍प्रेरक माहौल प्राप्‍त होगा।
इससे भारत को ब्राजील के सभी निवेशकों के लिए एक अधिमान्‍य विदेशी प्रत्‍यक्ष निवेश (एफडीआई) गंतव्‍य के रूप में प्रस्‍तुत करने में मदद मिलेगी।
