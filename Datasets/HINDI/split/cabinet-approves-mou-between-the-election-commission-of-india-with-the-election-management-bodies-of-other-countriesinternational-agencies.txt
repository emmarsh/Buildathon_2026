प्रधानमंत्री श्री नरेन्‍द्र मोदी ने भारत के निर्वाचन आयोग को निर्वाचन प्रबन्‍धन और प्रशासन के लिए अन्‍य देशों/अन्‍तर्राष्‍ट्रीय एजेंसियों के निर्वाचन प्रबन्‍धन निकायों/अन्‍तर्राष्‍ट्रीय एजेंसियों के साथ सहमति ज्ञापन (एमओयू) को मंजूरी प्रदान कर दी है।
ये निम्‍नानुसार हैं :-
i. दी नेशनल इलेक्‍ट्रोल काऊंसिल आफ इक्‍वाडोर; ii.
दी सेन्‍ट्रल इलेक्‍शन कमीशन आफ अलबानिया; iii.
दी इलेक्‍शन कमीशन ऑफ भूटान; iv.
दी इन्डिपेन्‍डेन्‍ट इलेक्‍शन कमीशन ऑफ अफगानिस्‍तान; v.
दी नेशनल इन्डिपेन्‍डेन्‍ट इलेक्‍शन कमीशन ऑफ गुनिया; vi.
दी यूनियन इलेक्शन कमीशन ऑफ म्‍यांमार और vii.
दी इंडिया इन्‍टरनेशनल इंस्टिट्यूट ऑफ डेमोक्रेसी एण्‍ड इलेक्‍शन मैनेजमेंट (आईआईडीईएम) और दो इन्‍टर नेशनल इंस्टिट्यूट फोर डेमोक्रेसी एण्‍ड इलेक्‍शन असिस्‍टेंट (इन्‍टरनेशनल आईडीईए)
इन सहमति-ज्ञापनों में मानक सहमति/खण्‍ड शामिल हैं जिनमें मुख्‍य रूप से निर्वाचन प्रक्रिया के संगठन व तकनीकी विकास की जानकारी और अनुभव के आदान-प्रदान; सूचना, संस्‍थागत सुदृढ़ता व क्षमता निर्माण, कार्मियों का प्रशिक्षण, विभागीय परामर्श करना आदि शामिल हैं।
इन सहमति ज्ञापनों से उपरोक्‍त निर्वाचन प्रबन्‍ध निकायों के लिए द्विपक्षीय सहयोग को बढ़ावा देना तथा तकनीकी सहायता/क्षमता समर्थन प्रदान करने पर केन्द्रित है।
पृष्‍ठभूमि
निर्वाचन आयोग विश्‍व भर में कतिपय देशों तथा एजेंसियों के साथ सहमति ज्ञापन (एसओयू) की पद्धति अपनाकर निर्वाचन के क्षेत्र तथा निर्वाचन प्रक्रियाओं में सहयोग को बढ़ावा देकर अपनी सहभागिता कर रहा है।
यह निर्वाचन आयोग, जो एक सांविधिक निकाय है, विश्‍व में सबसे बड़ी निर्वाचन प्रक्रिया को संभावित करता है।
भिन्‍न सामाजिक-राजनैतिक व आर्थिक पृष्‍ठभूमि वाले करीब 85 करोड़ मतदाताओं वाले इस देश में स्‍वतन्‍त्र और निष्‍पक्ष चुनाव कराना निर्वाचन आयोग की जिम्‍मेदारी है।
हाल के वर्षों में, निर्वाचन आयोग द्वारा निभाई जा रही भूमिका राजनैतिक क्षेत्र में लोगों को अधिकारिक सहभागिता सुनिश्चित करता है।
भारत को आज विश्‍व के सबसे बड़े लोकतंत्र के रूप में माना जाता है।
भरत में लोकतंत्र की सफलता ने दुनिया भर को प्राय: प्रत्‍येक राजनैतिक प्रणाली का ध्‍यान आकृष्‍ट किया है।
