ब्रिटेन के विदेश एवं राष्ट्रमंडल मामलों के सेक्रेटरी ऑफ स्टेट द राइट ऑनरेबल बोरिस जॉनसन ने आज प्रधामंत्री श्री नरेन्द्र मोदी से मुलाकात की।
प्रधानमंत्री ने नवंबर 2015 में, जब श्री जॉनसन लंदन के मेयर थे, अपनी ब्रिटेन यात्रा के दौरान उनसे हुई पिछली मुलाकात को याद किया और फॉरेन सेक्रेटरी के रूप में उनकी नियुक्ति पर उन्हें बधाई दी।
प्रधानमंत्री ने कहा कि नवंबर 2016 में ब्रिटेन की प्रधानमंत्री थेरेसा मे की भारत यात्रा ने आने वाले दिनों में भारत-ब्रिटेन संबंधों के मार्गदर्शन के लिए आवश्यक ढांचा तैयार कर दिया है।
प्रधानमंत्री ने विभिन्न क्षेत्रों विशेष रूप से विज्ञान एवं प्रौद्योगिकी, वित्त और रक्षा एवं सुरक्षा के क्षेत्र में द्विपक्षीय भागीदारी को मजबूती देने में हुई प्रगति की सराहना की।
प्रधानमंत्री ने कहा कि ब्रिटेन में रहने वाला भारतीय समुदाय दोनों देशों के बीच जीवित सेतु की भूमिका निभा रहा है और वह लोगों का लोगों से संबंधों का एक प्रमुख वाहक है।
प्रधानमंत्री ने उम्मीद जताई कि दोनों पक्ष इन संबंधों को बढ़ाने के लिए साथ मिलकर काम करना जारी रखेंगे।
