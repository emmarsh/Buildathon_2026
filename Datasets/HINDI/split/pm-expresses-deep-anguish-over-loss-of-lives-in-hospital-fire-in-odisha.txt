प्रधानमंत्री श्री नरेन्द्र मोदी ने ओडिशा में अस्पताल में आग लगने से हुई मौत पर गहरा दु:ख जताया है।
प्रधानमंत्री ने घायलों और प्रभावितों को केंद्र से हर संभव सहायता देने का भी आश्वासन दिया।
प्रधानमंत्री ने कहा, ‘ओडिशा में अस्पताल में आग लगने के कारण हुई लोगों की मौत से गहरा दु:ख पहुंचा है।
यह त्रासदी दिमाग को सुन्न कर देने वाली है।
मैं शोक संतप्त परिवार के प्रति संवेदना व्यक्त करता हूं।
मैंने मंत्री जे. पी. नड्डा से बात की है और उन्हें सभी घायलों को एम्स स्थानांतरित करने के लिए सुविधा मुहैया कराने के लिए कहा है।
मैं घायलों के जल्द स्वस्थ होने की कामना करता हूं।
साथ ही मैंने मंत्री धर्मेंद्र प्रधान से भी बात की है और उनसे कहा है कि घायलों और प्रभावित लोगों को हरसंभव सहायता मुहैया कराई जाए।
मैंने अस्पताल में आग लगने की इस चिंताजनक त्रासदी के बारे में ओडिशा के मुख्यमंत्री नवीन पटनायक से भी बात की है और उन्हें केंद्र से हरसंभव सहायता का आश्वासन दिया है।’
