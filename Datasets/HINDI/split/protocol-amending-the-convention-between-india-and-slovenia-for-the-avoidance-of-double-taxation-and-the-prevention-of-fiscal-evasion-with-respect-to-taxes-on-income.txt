प्रधानमंत्री श्री नरेन्द्र मोदी की अध्यक्षता में केन्द्रीय कैबिनेट ने भारत और स्लोवेनिया के बीच दोहरे करवंचन और आय पर कर परिहार से जुड़े करार में संशोधन करने वाले मसविदे पर हस्ताक्षर को अपनी मंजूरी प्रदान कर दी है।
संधिपत्र में संशोधन से कर संबंधी सूचनाओं के आदान प्रदान पर वर्तमान ढांचे को व्यापक बनाने में मदद मिलेगी जिससे दोनों देशों के बीच कर चोरी और कर वंचन पर अंकुश लगेगा और कर के संग्रह में आपसी सहयोग स्थापित हो पाएगा।
