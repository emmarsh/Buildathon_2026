प्रधानमंत्री श्री नरेन्द्र मोदी ने आज ही के दिन 2008 में मुंबई में आतंकी हमलों के दौरान शहीद हुए उन सभी सुरक्षाकर्मियों को सलाम किया है जिन्होंने दूसरों की जिंदगी बचाने के लिए अपने प्राणों की आहूति दे दी।
उन्होंने आतंकवाद से सख्ती से निपटने के भारत के संकल्प को भी दोहराया।
प्रधानमंत्री ने कहा कि “मुंबई में 2008 में हुए भयावह आतंकी हमलों को याद करते हुए हम उन सभी बेगुनाह लोगों को श्रद्धांजलि अर्पित करते हैं जिन्होंने इस हमले में अपनी जान खो दी।
हम उन बहादुर सुरक्षाकर्मियों को सलाम करते हैं जिन्होंने उस दुर्भाग्यपूर्ण दिन दूसरों की जान की रक्षा के लिए अपने प्राण न्योछावर कर दिए।
वे हमारे सच्चे नायक हैं।
आज आतंकवाद के खिलाफ एकजुट होकर लड़ने और मानवता के लिए आतंकवाद को जड़ से उखाड़ फेंकने की प्रतिबद्धता को दोहराने का दिन है।”
