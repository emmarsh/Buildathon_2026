प्रधानमंत्री नरेन्द्र मोदी और पुर्तगाल के प्रधानमंत्री एंटोनियो कोस्टा ने आज लिस्बन में एक अनोखे स्टार्टअप पोर्टल – इंडिया-पुर्तगाल इंटरनेशनल स्टार्टअप हब (आईपीआईएसएच) की शुरुआत की।
इस प्लेटफार्म की पहल स्टार्टअप इंडिया ने की है और इसे वाणिज्य एवं उद्योग मंत्रालय एवं स्टार्टअप पुर्तगाल का सहयोग प्राप्त है।
ताकि एक परस्पर सहायक उद्यमशीलता साझेदारी विकसित की जा सके।
आईपीआईएसएच में कई टूल हैं और यह बेंगलुरू, दिल्ली और लिस्बन के स्टार्टअप हॉटस्पॉट पर सूचनाएं उपलब्ध कराएगा।
साथ ही इससे जुड़े दूसरे विषयों जैसे नीति, कराधान एवं वीजा विकल्पों में भी मदद करेगा।
यह स्टार्टअप को सहयोग करने के लिए गो-टू-मार्केट विकसित करेगा।
आईपीआईएसएच से परस्पर क्षमता निर्माण में मदद मिलने की उम्मीद है।
यह स्टार्टअप, निवेशकों और प्रासंगिक क्षेत्रों से इनक्यूबेटर के बीच संपर्क स्थापित करेगा।
दोनों देशों के स्टार्टअप को गाइड करने के लिए इसके भारत एवं पुर्तगाल स्थित मानद राजदूतों का एक नेटवर्क स्थापित करने की उम्मीद है।
पृष्ठभूमि
स्टार्टअप सेक्टर में भारत और पुर्तगाल के बीच काफी समानताएं हैं।
पुर्तगाल यूरोप में व्यवसाय निर्माण की सर्वोच्च दर वाले देशों में से एक है और उद्यमशीलता के लिए सबसे संभावनाशील यूरोपीय इको-सिस्टम में से एक के तौर पर उभरा है।
लिस्बन पिछले तीन साल यानी 2016 से वेब समिट – एक प्रमुख वार्षिक अंतरराष्ट्रीय प्रौद्योगिकी सम्मेलन – की मेजबानी कर रहा है।
पिछली वेब समिट में भारत की ओर से 70 प्रतिभागी शामिल हुए थे।
इस वर्ष इस संख्या के और बढ़ने की उम्मीद की जा रही है।
भारत और पुर्तगाल की सरकार स्टार्टअप को प्रोत्साहित करने पर ध्यान केंद्रित कर रही हैं।
