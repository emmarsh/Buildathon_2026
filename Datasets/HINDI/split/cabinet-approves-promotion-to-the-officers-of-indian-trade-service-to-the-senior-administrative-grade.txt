प्रधानमंत्री श्री नरेंद्र मोदी की अध्यक्षता में केंद्रीय मंत्रिमंडल ने भारतीय व्यापार सेवा (आईटीएस) के अधिकारियों को वरिष्ठ प्रशासनिक संवर्ग (एसएजी) स्वस्थानी पदोन्नति को स्वीकृति प्रदान कर दी है।
वन टाइम रिलेक्सेशन की शर्त पर पदोन्नति पाने वालों में 1989-1991 बैच के आईटीएस अधिकारी शामिल हैं।
आईटीएस अधिकारी एसएजी स्तर पर पदोन्नत होते हुए भी वे अपने मूल कैडर यानी अवर प्रशासनिक संवर्ग(जेएजी) में ही बने रहेंगे लेकिन उन्हें वरिष्ठ प्रशासनिक संवर्ग को प्राप्त सहूलियत मिलती रहेंगी।
साथ ही आगे यह पदोन्नति व्यक्तिगत आधार पर इस शर्त पर दी जाएगी कि एसएजी स्तर पर जैसे ही सीटें रिक्त होंगी आईटीएस के अफसरों को वन टाइम रिलेक्सेशन के तहत पदोन्नति प्रदान की जाएगी।
सेवानिवृत्ति के बाद अथवा मूल स्वीकृत एसएजी की संख्या में इसमें उन्हें अवर प्रशासनिक संवर्ग (जेएजी) के उनके मूल कैडर में ही रखा जाएगा।
इस अनुमोदन के जरिये सरकार व्यापार संवर्धन और व्यापार रक्षा के क्षेत्र में इन अहम ज्ञानवान अधिकारियों का सदुपयोग कर पाएगी।
साथ ही इस कदम से अवर प्रशासनिक संवर्ग के अधिकारियों को भी लाभ मिलेगा।
दूसरे, इससे भारत के निर्यात क्षेत्र के त्वरित विकास के उद्देश्य को हासिल करने में सहायता मिलेगी।
एसएजी स्तर पर पदोन्नति का यह अनुदान केंद्रीय अधिकारियों की योजना के अंतर्गत इन अधिकारियों को भारत सरकार के विभिन्न मंत्रालयों एवं विभागों के पैनल में शामिल करने को लेकर विचार करने के लिए सक्षम बनाएगा।
उल्लेखनीय है कि भारत के अंतरराष्ट्रीय व्यापार और उसके प्रोत्साहन के विभिन्न पहलुओं को संभालने के लिए एक संगठित कैडर की बढ़ती जरूरत को पूरा करने के लिए एक केंद्रीय समूह ‘ए’ सेवा के रूप में भारतीय व्यापार सेवा को बनाया गया था।
