प्रधानमंत्री श्री नरेन्द्र मोदी ने आज पटना उच्च न्यायालय के शताब्दी वर्ष समारोह के समापन समारोह के अवसर पर संबोधित करते हुए कहा कि पिछले 100 वर्षों के दौरान इस न्‍यायालय ने महान ऊंचाइयों को हासिल किया है।
उन्होंने कहा कि इन सौ साल के बेहतरीन पहलुओं को आगे बढ़ाया जाना चाहिए।
उन्होंने कहा कि यह नया संकल्प लेने का अवसर है और उन्‍होंने सभी हितधारकों का आने वाले वर्षों में नये मानक स्‍थापित करने का आह्वान किया।
प्रधानमंत्री ने प्रौद्योगिकी की महान शक्ति के बारे में कहा कि बार, बेंच और अदालत को तकनीकी का जानकार होना चाहिए।
उन्‍होंने कहा कि प्रौद्योगिकी के सक्रिय उपयोग से बहस और निर्णयों की गुणवत्ता में सुधार आएगा।
