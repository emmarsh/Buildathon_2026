प्रधानमंत्री श्री नरेन्‍द्र मोदी 14 सितंबर, 2018 को इंदौर में दाऊदी बोहरा समुदाय द्वारा आयोजित किए जाने वाले हज़रत इमाम हुसैन (एसए) की शहादत के स्मरणोत्सव ‘अशरा मुबारका’ में शिरकत करेंगे।
वह इस अवसर पर उपस्थित जन समुदाय को संबोधित करेंगे।
इस कार्यक्रम में दाऊदी बोहरा समुदाय के आध्यात्मिक प्रमुख महामहिम डॉ. सैयदना मुफद्दल सैफुद्दीन और मध्य प्रदेश के मुख्यमंत्री श्री शिवराज सिंह चौहान के भाषण शामिल होंगे।
