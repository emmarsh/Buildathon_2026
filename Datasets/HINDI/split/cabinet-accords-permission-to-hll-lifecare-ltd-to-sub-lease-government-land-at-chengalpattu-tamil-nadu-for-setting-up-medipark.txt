प्रधानमंत्री श्री नरेंद्र मोदी की अध्यक्षता में केंद्रीय मंत्रिमंडल ने एचएलएल लाइफ केयर लिमिटेड को मेडिपार्क स्थापित करने के लिए चेंगलपट्टू, कांचीपुरम जिले (तमिलनाडु) में सरकारी भूमि देने को मंजूरी दी है।
एचएलएल लाइफ केयर लिमिटेड एक मिनी रत्न सार्वजनिक उपक्रम है जो स्वाथ्य एवं परिवार कल्याण मंत्रालय के अधीन काम करती है।
कंपनी को यह 330.10 एकड़ जमीन पट्टे पर मुहैया कराई जाएगी।
मेडिकल तकनीकी क्षेत्र की मेडिपार्क देश की पहली ऐसी परियोजना है।
इसके तहत स्थानीय उत्पादन को बढ़ावा दिया जाएगा।
यह उत्पादित होने वाले मेडिकल उपकरण किफायती होंगे और इससे डायग्नोस्टिक क्षेत्र को फायदा होगा।
इस परियोजना से प्रारंभिक तौर पर न केवल रोजगार पैदा होंगे बल्कि सरकार के “मेक इन इंडिया” कार्यक्रम को बढ़ावा भी मिलेगा।
मेडिपार्क को सात चरणों में विकसित किया जाएगा और इसके निर्माण में सात से ज्यादा लग जाएंगे।
पहले चरण में बुनियादी ढांचे का विकास किया जाएगा।
दूसरे चरण में नॉलेज मैनेजमेंट सेंटर को विकसित किया जाएगा।
इसके लिए कोष विभिन्न विभागों से आएंगे।
पारदर्शी निविदा प्रक्रिया के जरिये एचएलएल उन निवेशकों के लिए भूमि सबलीज पर देगा जो वहां अपना विनिर्माण ईकाई स्थापित करना चाहते हैं।
शुरुआती चरण में मेडिकल डिवाइस बनाने वाली कंपनियों को जमीन किफायती दामों पर मुहैया कराई जाएगी।
जैसे जैसे जमीन की मांग बढ़ती जाएगी इसकी कीमतों में बढ़ोतरी होगी।
यह मेडिपार्क भारत के चिकित्सा क्षेत्र में महत्वपूर्ण भूमिका अदा करेगा।
