प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल ने भारत और बांग्लादेश के बीच ऑडियो विजुअल को-प्रोडक्शन (श्रव्य-दृश्य सह-निर्माण) के लिए समझौते को मंजूरी दे दी है।
समझौते की मुख्य विशेषताएं
यह समझौता फिल्मों, वृत्तचित्रों और एनिमेशन फिल्मों के को-प्रोडक्शन को भी कवर करेगा।
प्रस्तावित समझौते के तहत किए जाने वाले ऑडियो-विजुअल को-प्रोडक्शन को वो सभी लाभ मिलेंगे, जो दोनों देशों द्वारा अपने संबंधित कानूनों एवं नियमों के अनुसार किसी भी राष्ट्रीय ऑडियो-विजुअल कार्य के लिए दिए जाते हैं।
इससे दोनों देशों के बीच कला एवं संस्कृति का आदान-प्रदान होगा और दोनों देशों के नागरिकों के बीच सद्भावना और बेहतर समझ विकसित होगी।
यह को-प्रोडक्शन हमारी नरम शक्ति (सॉफ्ट पावर) को बनाने और दिखाने का अवसर प्रदान करता है।
यह ऑडियो-विजुअल को-प्रोडक्शन के क्षेत्र में लगे कलात्मक, तकनीकी और गैर-तकनीकी कर्मियों को रोजगार के निर्माण की ओर जाता है।
इसमें पोस्ट-प्रोडक्शन और मार्केटिंग शामिल है।
इस प्रकार यह दोनों देशों के सकल घरेलू उत्पाद (जीडीपी) को बढ़ाता है।
शूटिंग के लिए भारतीय स्थलों के इस्तेमाल से दुनिया भर में पसंदीदा फिल्म शूटिंग गंतव्य के रूप में भारत की दृश्यता/संभावना बढ़ जाती है।
भारत ने अभी तक इटली, ब्रिटेन, जर्मनी, ब्राजील, फ्रांस, न्यूजीलैंड, पोलैंड, स्पेन, कनाडा, चीन और कोरिया गणराज्य के साथ ऑडियो-विजुअल को-प्रोडक्शन समझौता किया है।
