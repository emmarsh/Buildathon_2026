आज प्रधानमंत्री श्री नरेन्द्र मोदी ने पर्यटन, संस्कृति और खेलकूद केन्द्रीय और राज्य / संघ राज्य क्षेत्र मंत्रियों और सचिवों के राष्ट्रीय सम्मेलन में वीडियो कॉन्फ्रेंस के माध्यम से उद्घाटन भाषण दिया।
इस कार्यक्रम का आयोजन कच्छ, गुजरात में किया जा रहा है।
प्रधानमंत्री ने एक ऐसी संस्थागत व्यवस्था की जरूरत पर बल दिया, जो खेल कूदों में उत्कृष्टता प्रदान करे।
उन्होंने कहा कि केन्द्र सरकार और राज्य सरकारें खेलकूदों को लोकप्रिय बनाने के लिये उत्सुक होगी।
उन्होंने कहा कि जिला स्तर पर उचित खाका तैयार करने की दृढ़ आवश्यकता है जिससे कि हम अपनी विविध प्रतिभाओं को समझ सकें और उसके अनुसार आधारभूत सुविधाओं के लिए योजना बना सकें।
उन्होंने कहा कि जहां तक पर्यटन की बात है भारत इसकी क्षमता से समृद्ध है और यह विश्व को भारत की ओर खींच सकता है।
प्रधानमंत्री ने कहा कि भारत की युवा पीढ़ी डिजिटल पहलों और स्वच्छ भारत मिशन जैसे मुख्य कार्यक्रमों को ताकत प्रदान कर रही है।
उन्होंने सुझाव दिया कि प्रत्येक राज्य को कुछ स्थानों को चयन करना चाहिए और वहां पर पर्यटन का विश्वस्तरीय इंफ्रास्ट्रक्चर बनाकर विश्व को अपनी ओर आकृष्ट करना चाहिए।
प्रधानमंत्री ने सम्मेलन के लिये एकत्रित प्रतिनिधियों से अनुरोध किया कि विभिन्न राज्यों की विभिन्न आपसी पहलों के माध्यम से एक भारत, श्रेष्ठ भारत को कार्यान्वित करने की दिशा में काम किया जाना चाहिए।
इस अवसर पर, गुजरात के मुख्यमंत्री श्री विजय रूपानी और केन्द्रीय राज्यमंत्री (स्वतंत्र प्रभार) श्री विजय गोयल और डॉ. महेश शर्मा भी मौजूद थे।
