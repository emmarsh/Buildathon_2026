प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने आज भारत और मंगोलिया के बीच सजायाफ्‍ता कैदियों की एक स्‍थान से दूसरे स्‍थान पर बदली संबंधी समझौते पर हस्‍ताक्षर करने को मंजूरी दे दी।
भारत और मंगोलिया के बीच सजायाफ्‍ता कैदियों के एक स्‍थान से दूसरे स्‍थान पर बदली संबंधी समझौते पर हस्‍ताक्षर एवं अनुमोदन से ये सजायाफ्‍ता कैदी अपने परिवारों के नजदीक रह सकेंगे और इससे उनके सामाजिक पुनर्वास में भी मदद मिलेगी।
एक बार समझौते पर हस्‍ताक्षर और उनका अनुमोदन होते ही दोषी ठहराये जा चुके मंगोलियाई कैदियों को उनके देश भेजा जा सकेगा और भारतीय मूल के कैदी भी अपनी बाकी सजा भुगतने के लिए भारत लाए जा सकेंगे।
