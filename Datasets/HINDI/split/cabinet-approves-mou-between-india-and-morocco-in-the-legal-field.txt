प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने भारत और मोरक्‍को के बीच विधि और विधि निर्माण के क्षेत्र में उनके अनुभवों और विशेषज्ञता के आदान-प्रदान के उद्देश्‍य से समझौता ज्ञापन पर हस्‍ताक्षर के लिए अपनी पूर्व व्‍यापी मंजूरी दे दी है।
समझौता ज्ञापन से वकीलों, कानूनी अधिकारियों और विधि छात्रों को विधि और न्‍याय के क्षेत्र से जुड़े मुद्दों पर भारत और मोरक्‍को के अधिकारियों द्वारा आयोजित सेमिनारों, विचार गोष्ठियों और कार्यशालाओं में विचार-विमर्श करने का अवसर मिलेगा।
