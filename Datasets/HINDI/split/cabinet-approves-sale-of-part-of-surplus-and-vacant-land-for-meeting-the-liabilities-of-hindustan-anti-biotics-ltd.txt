प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल ने महाराष्ट्र के पुणे के पिंपरी में हिंदुस्तान एंटीबायोटिक्स लिमिटेड (एचएएल) की देनदारियों को पूरा करने के लिए अतिरिक्त (सरप्लस) और खाली जमीन के हिस्से की बिक्री को मंजूरी दे दी है।
इस प्रस्ताव में हैं-
I. माफी और मोहलत के बाद 821.17 करोड़ रुपये की देनदारियों को पूरा करने के लिए एचएएल की 87.70 एकड़ खाली और अतिरिक्त जमीन (बीआईएफआर के दिशानिर्देशों के अनुसार, जिस जमीन को बेचा जाना है उसका वास्तविक क्षेत्रफल नीलामी की बोलियों पर निर्भर करेगा) की बिक्री होनी है।
यह बिक्री केंद्र/राज्य सरकार के विभागों, सरकारी एजेंसियों, केंद्र/राज्य के सार्वजनिक क्षेत्र के उपक्रमों, स्वायत्त निकायों, शहरी विकास प्राधिकरणों आदि की एक खुली प्रतिस्पर्धी बोली के माध्यम से होगी।
II.
भारत सरकार ने ऋण और ब्याज पर 307.23 करोड़ रुपये (अब से 30.09.2017 तक मूल धन 186.96 करो़ड रूपये तथा ब्याज की गणना लगभग 120.27 करोड रूपये की गई है) की छूट और विभिन्न देयों वाली 128.68 करोड़ रुपये की राशि पर मोहलत दी है।
III.
मजदूरी, वेतन और तत्काल प्रकृति के अन्य महत्वपूर्ण खर्चों के लिए 100 करोड रूपये के ऋण को भी मंजूरी दी गई है।
एचएएल की जमीन की बिक्री के बाद ऋण की रकम को सरकार को वापस कर दिया जाएगा।
इस मंजूरी से सरकार को कंपनी की परिसंपत्तियों का अधिकतम उपयोग करने और कंपनी के संबंध में आगे ये निर्णय लेने में मदद मिलेगी: a.
पुनर्वास, b.
रणनीतिक बिक्री या c.
बंद करना
इस योजना/प्रस्ताव के कार्यान्वयन से एचएएल पर किसी भी तरह की देनदारियों नहीं रहेंगी और उसकी बैलेंस शीट ठीक हो जाएगी, इससे मंत्रियों की समिति की सिफारिशों को लागू करने में मदद मिलेगी।
महाराष्ट्र के पुणे के पिंपरी में एचएएल की जमीन की बिक्री से कर्मचारियों के दुखों को दूर करने और उनकी खस्ता हालत को सुधारने में सुविधा होगी तथा देनदारियों को पूरा करने एवं बैलेंस ठीक करने में मदद मिलेगी।
यह मंत्रियों की समिति की सिफारिशों को लागू करने में मददगार होगी।
