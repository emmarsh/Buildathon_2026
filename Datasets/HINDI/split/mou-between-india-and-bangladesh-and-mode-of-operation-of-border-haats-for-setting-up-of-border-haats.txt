भारत और बांग्‍लादेश के बीच दोनों देशों की सीमा पर सीमा हाट की स्‍थापना और संचालन प्रणाली और अनुशेष के लिए पूर्व में हुए समझौता ज्ञापन (एमओयू) पर हस्‍ताक्षर
प्रधानमंत्री श्री नरेंद्र मोदी की अध्‍यक्षता में केन्‍द्रीय मंत्रिमंडल ने भारत और बंग्‍लादेश के बीच (i) 23.10.2010 को बांग्‍लादेश और भारत के बीच दोनों देशों की सीमा पर हाट स्‍थापित करने तथा इनके संचालन प्रणाली के लिए हस्‍ताक्षरित समझौता ज्ञापन (एमओयू) (ii) 15.5.2012 को हस्‍ताक्षरित ज्ञापन(एमओयू) में कुछ और जोड़ने (iii) बांग्‍लादेश सरकार और संबंधित राज्‍य सरकारों से सलाह कर नए सीमा हाट स्‍थापित करने के लिए जगह की पहचान करने (iv) उपर्युक्‍त समझौता ज्ञापन/अनुशेष में संबंधित राज्‍य सरकारों/ केन्‍द्र सरकार की एजेंसियों और बांग्‍लादेश की एजेंसियों की सलाह से संशोधन/बदलाव करने के समझौता ज्ञापन (एमओयू) को पूर्वव्‍यापी मंजूरी दे दी है।
सीमा हाट की स्‍थापना का उद्देश्‍य दोनों देशों की सीमा और दूर दराज में रहने वाले लोगों का बाजार की पारंपरिक व्‍यवस्‍था, स्‍थानीय मुद्रा में स्‍थानीय उत्‍पादों की खरीद-बिक्री और वस्‍तु विनिमय के जरिये कल्‍याण करना है।
यद्पि इसका द्विपक्षीय व्‍यापार में प्रतिशत के हिसाब से महत्‍व नहीं है लेकिन इस तरह के उपाय समाज के वंचित लोगों को आर्थिक हालत में सुधार लाने में मदद करते हैं।
