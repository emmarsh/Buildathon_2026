प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल की बैठक में केन्द्रीय रिज़र्व पुलिस बल (सीआरपीएफ) के ग्रुप-ए अधिकारियों के कैडर समीक्षा को स्वीकृति प्रदान की।
इससे डिप्टी कमांडेंट से विशेष डीजी पद में लगभग 90 पदों का सृजन किया जा सकेगा।
सीआरपीएफ में इन पदों के सृजन के बाद पद के संचालन की क्षमता के साथ-साथ इसकी प्रशासनिक क्षमताओँ में भी वृद्धि होगी।
कैडर समीक्षा के अंतर्गत वर्तमान में समूह-ए के ढांचे में 4,210 से 4,300 पद निम्नानुसार होंगे।
1. विशेष डीजी (एचएजी+स्तर) में एक पद की वृद्धि।
2. इंस्पेक्टर जनरल (एसएजी स्तर) में 11 पदों की वृद्धि।
3. डीआईजी/कमांडेंट/टूआईसी (जेएजी स्तर) में 277 पदों की वृद्धि।
4. डिप्टी कमांडेंट (एसटीएस स्तर) में 199 पदों की कमी।
पृष्ठभूमि
केन्द्रीय रिज़र्व पुलिस बल केन्द्रीय हथियार बंद पुलिस बलों में से एक है जिसकी स्थापना वर्ष 1939 में की गयी थी।
बल का पहली कैडर समीक्षा वर्ष 1983 में की गयी थी और इसके बाद दूसरी और अंतिम कैडर समीक्षा वर्ष 1991 में की गई थी।
हालांकि वर्ष 1991 के बाद औपचारिक तौर पर कैडर समीक्षा नहीं कि गई लेकिन वर्ष 2004 और 2009 में बल का बड़े स्तर पर पुनर्गठन किया गया।
इस दौरान बल में अतिरिक्त बटालियनों को शामिल किया गया लेकिन इस दौरान सहयोगी कर्मचारियों में बढ़ोत्तरी नहीं की गयी थी।
