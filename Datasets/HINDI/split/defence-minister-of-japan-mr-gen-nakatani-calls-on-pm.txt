जापान के रक्षा मंत्री मेजर जनरल नकातानी ने आज प्रधानमंत्री श्री नरेन्द्र मोदी से मुलाकात की।
प्रधानमंत्री ने इस महीने ढाका में हुए आतंकी हमले में जापानी नागरिकों के मारे जाने पर शोक व्यक्त किया।
प्रधानमंत्री ने आतंकवाद के खिलाफ अधिक से अधिक द्विपक्षीय और बहुपक्षीय सहयोग करने का आह्वान किया।
श्री नकातानी ने द्विपक्षीय रक्षा सहयोग की पहल के बारे में जानकारी दी।
प्रधानमंत्री ने फरवरी 2016 में विशाखापत्तनम में आयोजित इंटरनेशनल फ्लीट रिव्यू और जून, 2016 में जापान के अपतटीय क्षेत्र में आयोजित मालाबार अभ्यास में जापानी भागीदारी का स्वागत किया।
श्री नकातानी ने प्रधानमंत्री को पूर्व और दक्षिण-पूर्व एशिया में क्षेत्रीय घटनाक्रमों के बारे में भी जानकारी दी।
प्रधानमंत्री ने कहा कि वह इस वर्ष वार्षिक शिखर सम्मेलन के लिए जापान की अपनी यात्रा के लिए बहुत उत्सुक हैं।
