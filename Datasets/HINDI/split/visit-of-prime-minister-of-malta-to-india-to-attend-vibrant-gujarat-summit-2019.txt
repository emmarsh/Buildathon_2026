माल्टा के प्रधानमंत्री डॉ. जोसेफ मस्कट वाइब्रेंट गुजरात सम्मेलन 2019 में शामिल होने के लिए 17-19 जनवरी, 2019 तक भारत की अपनी पहली यात्रा पर हैं।
उनके साथ अर्थव्यवस्था, निवेश और लघु व्यापार मंत्री डॉ. क्रिश्चियन कारडोना तथा एक व्यापार प्रतिनिधिमंडल भी भारत आए हुए हैं।
गुजरात के राज्यपाल श्री ओ. पी. कोहली ने माल्टा के प्रधानमंत्री तथा प्रतिनिधिमंडल की अगवानी की।
सम्मेलन के दौरान प्रधानमंत्री श्री नरेन्द्र मोदी और प्रधानमंत्री श्री मस्कट के बीच द्विपक्षीय बैठक हुई।
प्रधानमंत्री श्री मस्कट ने पिछले सितम्बर में भारत के उपराष्ट्रपति की माल्टा यात्रा का जिक्र किया और द्विपक्षीय संबंधों के मजबूत होने की सराहना की।
दोनों प्रधानमंत्रियों ने व्यापार और व्यावसायिक संबंधों की संभावनाओं पर विचार-विमर्श किया।
प्रधानमंत्री मस्कट ने भारत की दवा और सूचना प्रौद्योगिकी उद्योग से अफ्रीका तथा यूरोप के बाजारों के लिए मस्कट को हब बनाने का आग्रह किया।
प्रधानमंत्री श्री मोदी ने माल्टा से शैक्षिक सहयोग बढ़ाने का आग्रह किया।
उन्होंने कहा कि माल्टा के विशेषज्ञों को गुजरात के फोरेंसिक विश्वविद्यालय में प्रशिक्षण दिया जा सकता है।
दोनों राजनेताओं ने अंतर्राष्ट्रीय सौर गठबंधन के पहल का स्वागत करते हुए कहा कि दोनों देश सौर ऊर्जा की क्षमता के बेहतर उपयोग के लिए सौर प्रौद्योगिकी के क्षेत्र में आपसी सहयोग के लिए प्रतिबद्ध हैं।
अपनी भारत यात्रा के दौरान प्रधानमंत्री डॉ. जोसेफ मस्कट वाइब्रेंट गुजरात सम्मेलन 2019 में शामिल होंगे तथा गुजरात के मुख्यमंत्री के साथ बैठक करेंगे।
