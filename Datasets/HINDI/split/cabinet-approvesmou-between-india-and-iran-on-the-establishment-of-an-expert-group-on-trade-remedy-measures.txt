प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने आपसी हित के क्षेत्रों में सहयोग को बढ़ावा देने के लिए व्‍यापार सुधार उपायों पर एक विशेषज्ञ समूह गठित करने के लिए भारत और ईरान के बीच समझौता ज्ञापन को मंजूरी दे दी है।
समझौता ज्ञापन पर ईरान के राष्‍ट्रपति की भारत यात्रा के दौरान 17 फरवरी,2018को हस्‍ताक्षर किये गये थे।
समझौता ज्ञापन से सूचना के आदान-प्रदान, क्षमता निर्माण गतिविधियों, डम्पिंग रोधी और बराबर करने वाले शुल्‍क से जुड़ी जांचों में सहयोग जैसे व्‍यापार संबंधी उपायों के क्षेत्र में दोनों देशों के बीच सहयोग को बढ़ावा मिलेगा।
