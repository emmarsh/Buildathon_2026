प्रधानमंत्री ने गुजरात की बौद्ध विरासत पर जानकारीपूर्ण स्‍लाइड्स साझा की हैं।
प्रधानमंत्री श्री नरेन्‍द्र मोदी ने कहा है कि बौद्ध धर्म चीन और भारत को अत्‍यंत मजबूती से जोड़ता है।
प्रधानमंत्री ने कहा कि वह 17 सितम्‍बर को अहमदाबाद में राष्‍ट्रपति शी जिनपिंग की अगवानी करने में जुट गए हैं तथा उन्‍हें भरोसा है कि चीन के राष्‍ट्रपति के दौरे से भारत-चीन रिश्‍ते प्रगाढ़ होंगे।
प्रधानमंत्री ने कहा कि गुजरात में भी बौद्ध विरासत बड़ी समृद्ध रही है।
प्रधानमंत्री ने इसके साथ ही वडनगर खुदाई समेत इससे जुड़ी कुछ जानकारी पूर्ण स्‍लाइड्स सोशल मीडिया पर साझा की हैं।
