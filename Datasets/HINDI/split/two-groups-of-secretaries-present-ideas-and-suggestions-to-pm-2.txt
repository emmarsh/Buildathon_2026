प्रधानमंत्री ने शासन के विभिन्‍न क्षेत्रों में परिवर्तनकारी बदलावों के लिए अपने शीर्ष नौकरशाहों से विचारों को साझा करने का आह्वान किया था।
इसी सिलसिले को आगे बढ़ाते हुए सचिवों के दो समूहों ने बुधवार (20 जनवरी, 2016) को (क) सुशासन: चुनौतियां और अवसर, (ख) कृषि और संबद्ध क्षेत्रों में किसानों पर केंद्रित मामले विषय पर प्रधानमंत्री श्री नरेन्‍द्र मोदी के समक्ष अपने विचार और सुझाव प्रस्‍तुत किये।
इस मौके पर केंद्रीय मंत्री श्री राजनाथ सिंह, श्रीमती सुषमा स्‍वराज, श्री नितिन गडकरी और श्री मनोहर पर्रिकर के अलावा भारत सरकार के समस्‍त सचिव उपस्थित थे।
प्रस्‍तुतीकरण के दौरान और उसके बाद प्रधानमंत्री और केंद्रीय मंत्रियों सहित श्रोताओं में से कई सदस्‍यों ने प्रस्‍तुतीकरण के विषय के बारे में कई प्रश्‍न पूछे और अपने सुझाव दिए।
