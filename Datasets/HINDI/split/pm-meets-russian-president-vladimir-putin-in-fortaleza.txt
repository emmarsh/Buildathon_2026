प्रधानमंत्री श्री नरेंद्र मोदी ने मंगलवार को फोर्टलेजा में ब्रिक्स शिखर सम्मेलन से अलग रूस के राष्ट्रपति व्लादिमीर पुतिन से मुलाकात की।
प्रधानमंत्री ने भारत-रूस विशेष एवं विशेषाधिकार रणनीतिक भागीदारी को प्रगाढ़ करने और विस्तार में राष्ट्रपति पुतिन के निर्णायक नेतृत्व की विनम्र सराहना एवं प्रशंसा की।
प्रधानमंत्री ने भारत की आजादी के आरंभिक दिनों से ही भारत के आर्थिक विकास एवं सुरक्षा के लिए रूस की अबाधित मैत्री एवं आपसी और अंतर्राष्ट्रीय समर्थन के लिए हार्दिक आभार प्रकट किया।
प्रधानमंत्री ने पुनः दोहराया कि रूस के साथ संबंधों को भार प्राथमिकता देता रहेगा जो हमेशा भारत की विदेश नीति में दी जाती रही है।
उन्होंने रक्षा, परमाणु ऊर्जा , अंतरिक्ष, ऊर्जा , व्यापार एवं निवेश, जनता के बीच सहयोग एवं संपर्क और क्षेत्रीय एवं वैश्विक चुनौतियों से निपटने सहित प्रगाढ़ एवं व्यापक रणनीतिक भागीदारी के लिए राष्ट्रपति पुतिन के साथ काम करने की आशा प्रकट की।
दोनों नेताओं ने दिसंबर 2014 में दिल्ली में वार्षिक शिखर सम्मेलन को आगामी वर्षों में मैत्री के लिए व्यापक विजन एवं खाका तैयार किए जाने की उम्मीद प्रकट की।
प्रधानमंत्री ने रूस के पिछले दौरे के समय हार्दिक स्वागत को याद किया और 2015 में रूस की यात्रा की उम्मीद की।
