प्रधानमंत्री ने ‘नरेन्‍द्र मोदी मोबाइल ऐप्‍प’ प्रारंभ किया
प्रधानमंत्री श्री नरेन्‍द्र मोदी ने आज ‘नरेन्‍द्र मोदी मोबाइल ऐप्‍प’ प्रारंभ किया।
यह एप्लिकेशन श्री नरेन्‍द्र मोदी के रोजमर्रा के कार्यकलापों की जानकारी उपलब्‍ध कराता है।
यह एप्लिकेशन श्री नरेन्‍द्र मोदी की ओर से सीधे संदेश और ई-मेल प्राप्‍त करने का अवसर प्रस्‍तुत करता है।
इसमें ‘टू डू टास्‍क्‍स’ के माध्‍यम से योगदान देने और बैज हासिल करने का विकल्‍प भी उपलब्‍ध है।
इस एप्लिकेशन के जरिए प्रधानमंत्री श्री नरेन्‍द्र मोदी के ‘मन की बात’ संस्‍करणों में से कोई भी संस्‍करण सुना जा सकता है, उनके ब्‍लॉग्‍स को पढ़ा जा सकता है और जीवनी खण्‍ड से उनके बारे में अतिरिक्‍त जानकारी प्राप्‍त की जा सकती है।
यह एप्लिकेशन एक इन्‍फोग्राफिक्‍स खण्‍ड सहित केन्‍द्र सरकार की पहल और उपलब्धियों पर समग्र सूचना उपलब्‍ध कराता है।
यह ऐप्‍प एंड्रायड डिवाइस पर गूगल प्‍ले स्‍टोर https://play.google.com/store/apps/details?id=com.narendramodiapp से डाउनलोड किया जा सकता है।
