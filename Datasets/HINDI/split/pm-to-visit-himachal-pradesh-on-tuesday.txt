प्रधानमंत्री श्री नरेन्द्र मोदी मंगलवार को हिमाचल प्रदेश के बिलासपुर का दौरा करेंगे।
प्रधानमंत्री बिलासपुर में अखिल भारतीय आयुर्विज्ञान संस्थान (एम्स) की आधारशिला रखेंगे।
750 बेड का यह अस्पताल लगभग 1350 करोड़ रुपये की लागत से बनकर तैयार होगा।
स्वास्थ्य सेवा के अतिरिक्त, यह नर्सिंग के साथ-साथ अंडर-ग्रेजुएट और पोस्ट-ग्रेजुएट स्तर पर चिकित्सा शिक्षा भी प्रदान करेगा।
प्रधानमंत्री ऊना में भारतीय सूचना प्रौद्योगिकी संस्थान (आईआईआईटी) की आधारशिला भी रखेंगे।
श्री नरेन्द्र मोदी कांगड़ा के कंडरोरी में स्टील अथॉरिटी ऑफ इंडिया लिमिटेड (सेल) के एक स्टील प्रसंस्करण यूनिट का भी उद्घाटन करेंगे।
इसके बाद वे एक जनसभा को भी संबोधित करेंगे।
