प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने राजमुंद्री हवाई अड्डे पर भारतीय विमानपत्‍तन प्राधिकरण (एएआई) की 10.25 एकड़ भूमि की आंध्र प्रदेश सरकार के स्‍वामित्‍व वाली समतुल्‍य भूमि के साथ अदला-बदली करने से संबंधित प्रस्‍ताव को अनुमोदित कर दिया है।
यह प्रस्‍ताव राजमुंद्री हवाई अड्डे के आसपास के गांवों के लिए सड़क संपर्कता मुहैया कराने के लिए अभिप्रेत है, ताकि क्षेत्र की आम जनता के लिए आवागमन की सुविधा प्रदान की जा सके।
इस प्रस्‍ताव से सड़क से सम्‍पर्कता बनेगी और इस प्रकार क्षेत्र के सामान्‍यजन, विशेषकर किसानों को अपने खेतों तक जाने में सुविधा होगी।
