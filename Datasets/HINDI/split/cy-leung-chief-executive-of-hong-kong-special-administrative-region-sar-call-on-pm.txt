हांगकांग के विशेष प्रशासनिक क्षेत्र (एसएआर) के मुख्य कार्यकारी श्री सी वाई ल्युंग ने आज प्रधानमंत्री श्री नरेन्द्र मोदी से मुलाकात की।
प्रधानमंत्री ने पहली बार भारत आगमन पर श्री सी वाई ल्‍युंग का स्वागत किया और आशा व्यक्त की कि उनकी यात्रा से भारत और हांगकांग के बीच व्यापार, निवेश और पर्यटन संपर्क बढ़ेंगे।
श्री सी वाई ल्युंग ने प्रधानमंत्री को हांगकांग की कंपनियों में भारत के प्रति रूचि के बारे में जानकारी दी।
प्रधानमंत्री और श्री सी वाई ल्युंग ने द्विपक्षीय आर्थिक सहयोग विशेष रूप से वित्‍तीय सेवा क्षेत्र तथा शिक्षा के क्षेत्र में सहयोग सुदृढ़ करने पर सहमति व्यक्त की।
