प्रधानमंत्री श्री नरेंद्र मोदी ने आज श्री थम्बी दुरई को लोक सभा उपाध्‍यक्ष निर्वाचित होने पर बधाई दी।
उन्‍होंने श्री थम्बी दुरई के निर्विरोध निर्वाचित किए जाने पर सहमति के लिए सदन के सभी वर्गों को धन्‍यवाद दिया।
उपाध्‍यक्ष श्री थम्बी दुरई की सराहना करते हुए प्रधानमंत्री ने उन्‍हें एक अति अनुभवी और सक्रिय सांसद बताया।
उन्‍होंने कहा कि श्री थम्बी दुरई उपाध्‍यक्ष भी रह चुके हैं।
प्रधानमंत्री ने उन्‍हें एक शिक्षाविद, सक्रिय कार्यकर्ता और कृषिवेत्‍ता भी कहा।
प्रधानमंत्री ने श्री थम्बी दुरई को आश्‍वासन दिया कि सदन के संचालन में उन्‍हें पूरा सहयोग दिया जाएगा।
उन्‍होंने भरोसा जाहिर किया कि श्री थम्बी दुरई के उपाध्‍यक्ष चुने जाने से संवाद की भावना बढ़ेगी जो संसद के मौजूदा सत्र पर लागू रही है।
