प्रधानमंत्री श्री नरेन्द्र मोदी ने न्यायमूर्ति दलवीर भंडारी को उन्हें अंतरराष्ट्रीय न्यायालय में पुन: निर्वाचित होने पर अपनी बधाई दी है।
अपने संदेश में उन्होंने कहा, ‘मैं न्यायमूर्ति दलवीर भंडारी को अंतरराष्ट्रीय न्यायालय में पुन: निर्वाचित होने पर बधाई देता हूँ।
विदेश मंत्री श्रीमती सुषमा स्वराज और विदेश मंत्रालय एवं राजनयिक मिशनों में कार्यरत उनकी संपूर्ण टीम को उनके अनथक प्रयासों के लिए बधाई, जिसके चलते अंतरराष्ट्रीय न्यायालय में भारत के न्यायमूर्ति का पुनर्निर्वाचन हो सका।
हम संयुक्त राष्ट महासभा के साथ-साथ संयुक्त राष्ट्र सुरक्षा परिषद के सभी सदस्यों के प्रति अपनी कृतज्ञता प्रकट करते हैं, जिन्होंने भारत के प्रति अपना समर्थन और विश्वास प्रकट किया है।’
