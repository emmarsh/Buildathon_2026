प्रधानमंत्री श्री नरेन्द्र मोदी आज पटना में श्री गुरु गोबिंद सिंह जी महाराज के 350वें प्रकाशोत्सव में शामिल हुए।
इस अवसर पर एक स्मारक डाक टिकट जारी किया गया।
इस अवसर पर बोलते हुए प्रधानमंत्री ने कहा कि विश्व को यह ज्ञात होना चाहिए कि श्री गुरु गोबिंद सिंह जी ने इतने सारे लोगों को कैसे प्रभावित किया।
उन्होंने कहा कि गुरु गोबिंद सिंह जी ने ज्ञान को अपने उपदेशों के मूल में रखा और अपने विचारों एवं आदर्शों के माध्यम से इतने सारे लोगों को प्रेरित किया।
प्रधानमंत्री ने कहा कि वीरता के अतिरिक्त श्री गुरु गोबिंद सिंह जी के व्यक्तित्व के कई पहलू हैं, जो स्तुत्य (सराहने योग्य) हैं।
प्रधानमंत्री ने कहा कि गुरु गोबिंद सिंह जी सामाजिक भेदभाव के किसी भी रूप में विश्वास नहीं करते थे और उन्होंने सभी को समान रूप से देखा।
प्रधानमंत्री ने आने वाली पीढ़ियों को शराब से बचाने के लिए बिहार के मुख्यमंत्री श्री नीतीश कुमार द्वारा किए गए प्रयासों की भी प्रशंसा की।
प्रधानमंत्री ने कहा कि बिहार देश के विकास में अहम भूमिका निभा सकता है।
