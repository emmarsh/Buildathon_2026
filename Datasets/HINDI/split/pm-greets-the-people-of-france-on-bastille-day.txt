प्रधानमंत्री श्री नरेन्‍द्र मोदी ने बेस्टिल दिवस (फ्रांस के राष्‍ट्रीय दिवस) के अवसर पर फ्रांस के लोगों को बधाई दी है।
अपने संदेश में प्रधानमंत्री ने कहा:-
प्‍यारे मित्रों,
बेस्टिल दिवस के अवसर पर मेरी शुभकामनाएं।
लोकतंत्र और साझा मूल्‍यों के कारण भारत और फ्रांस नजदीक आए हैं।
भूमि से आकाश, समुद्र से अंतरिक्ष तक हमारे सहयोग का स्‍तर और सीमा बहुत व्‍यापक है।
अप्रैल में मैंने फ्रांस की यात्रा की थी और हमने अपने संबंधों को और आगे बढ़ाने की दिशा में महत्‍वपूर्ण प्रगति अर्जित की है।
हमारे संबंधों का भविष्‍य बहुत उज्‍जवल और मैत्रीपूर्ण है।
हम विश्‍व को अधिक शांतिपूर्ण, सुरक्षित और समृद्ध बनाने में योगदान दे सकते हैं।
