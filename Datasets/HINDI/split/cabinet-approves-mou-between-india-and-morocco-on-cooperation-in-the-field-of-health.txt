प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने भारत और मोरक्‍को के बीच स्‍वास्‍थ्‍य के क्षेत्र में सहयोग पर आधारित सहमति पत्र पर हस्‍ताक्षर किए जाने को अपनी मंजूरी दे दी।
सहमति पत्र में सहयोग के निम्‍नलिखित क्षेत्र शामिल है :
1. बच्‍चों के हृदय रोग और कैंसर सहित असंक्रामक रोग;
2. मादक पदार्थ नियमन और औषधि गुणवत्‍ता नियंत्रण;
3. संक्रामक रोग;
4. मातृ, शिशु और नवजात स्‍वास्‍थ्‍य;
5. अच्‍छी सुविधाओं के आदान-प्रदान के लिए अस्‍पतालों को तैयार करना;
6. स्‍वास्‍थ्‍य सेवाओं और अस्‍पतालों के प्रशासन के लिए प्रशिक्षण और प्रबंधन;
7. परस्‍पर निर्णय के आधार पर सहयोग का कोई अन्‍य क्षेत्र।
इस सहमति पत्र में शामिल सहयोग के क्षेत्र के लिए विवरण को और अधिक स्‍पष्‍ट करने तथा इसके कार्यान्‍वयन की देख-रेख के लिए एक कार्य समूह का गठन किया जाएगा।
