प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने आज कौशल विकास एवं उद्यमिता मंत्रालय (एमएसडी एंड ई) के तकनीकी कैडर की ग्रुप ‘ए’ सेवा के गठन को अपनी स्‍वीकृति दे दी।
इसे पहले श्रम रोजगार मंत्रालय के रोजगार एवं प्रशिक्षण महानिदेशालय के नाम से जाना जाता था।
भारतीय कौशल विकास सेवा (आईएसडीएस) के नाम से यह नई सेवा जानी जाएगी।
कैडर की संरचना में निम्‍नलिखित बदलावों को भी स्‍वीकृति दी गई है:-
(1). एसएजी के स्‍तर पर एक पद बढ़ाया गया है।
(2). जीएजी के स्‍तर पर चार पद बढ़ाए गए हैं।
(3). एसटीएस के स्‍तर पर सात पद बढा़ए गए हैं।
(4). जेटीएस के स्‍तर पर 12 पद घटाए गए हैं।
कैबिनेट ने एसटीएस के स्‍तर पर एसडीपी के 15 फीसदी तक एनएफएसजी की शुरुआत करने को भी अपनी स्‍वीकृति दे दी है, जो कि ग्रुप ‘ए’ इंजीनियरिंग सेवा में मान्‍य है।
इस निर्णय से संगठन की क्षमता एवं दक्षता बढ़ेगी।
