प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल ने पर्यटन के क्षेत्र में सहयोग को मजबूत करने के लिए भारत और कतर के बीच समझौता ज्ञापन (एमओयू) पर हस्ताक्षर करने के लिए अपनी मंजूरी दे दी है।
समझौता ज्ञापन के मुख्य उद्देश्य इस प्रकार हैं:-
क) आपसी लाभ के लिए पर्यटन के क्षेत्र में दीर्घकालीन सहयोग के लिए अनुकूल परिस्थितियों का सृजन।
ख) पर्यटन से संबंधित विशेषज्ञों, प्रकाशनों, सूचनाओं/डेटा और सांख्यिकी का आदान-प्रदान करना।
ग) कार्यक्रमों, प्रचार और विज्ञापन सामग्रियों, प्रकाशनों, फिल्मों और मीडिया के माध्यम से अपने पर्यटन उत्पादों का संवर्धन और विपणन करना।
घ) दोनों देशों के पर्यटन को बढ़ावा देने के लिए टूर ऑपरेटरों/मीडिया और राय निर्माताओं का आदान-प्रदान।
ई) दोनों देशों में पर्यटन क्षेत्र, टूर ऑपरेटरों, ट्रैवल एजेंटों और अन्य पर्यटन निजी क्षेत्र की कंपनियों और ब्यूरो के बीच सहयोग को प्रोत्साहित करना।
च) पर्यटन के क्षेत्र में निवेश करने के लिए सार्वजनिक और निजी क्षेत्रों को प्रोत्साहित करना।
कतर में भारत के लिए एक उभरता हुआ पर्यटन स्रोत है।
(वर्ष 2015 में कतर से लगभग 6313 पर्यटक भारत आए)।
कतर, भारत के लिए चिकित्सा, पर्यटन के मामले में एक संभावित बाजार है और इस क्षेत्र में भारत के लिए व्यापक अवसर उपलब्ध कराता है।
कतर के साथ समझौता ज्ञापन पर हस्ताक्षर होने से इस उभरते हुए बाजार से आगमन बढ़ाने में मदद मिलेगी।
