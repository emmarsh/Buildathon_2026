भारतीय सनदी लेखा संस्‍थान एवं आयरलैंड के इंस्‍टीच्‍यूट ऑफ सर्टिफाइड पब्लिक अकाउंटेंट्स के बीच ताजा एमआरए को मंजूरी दी
प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने 2010 में हस्‍ताक्षरित ‘म्‍युचुअल रिकॉग्निशन एग्रीमेंट (एमआरए)’यानी पारस्‍परिक मान्‍यता समझौते को आज पूर्वव्‍यापी मंजूरी दी है।
साथ ही मंत्रिमंडल ने लेखांकन ज्ञान के उन्‍नयन, पेशेवरएवं बौद्धिक विकास, अपने संबंधित सदस्‍यों के हितों को बेहतर बनाने और भारत एवं आयरलैंड में लेखा पेशे के विकास में सकारात्‍मक योगदान के लिए पारस्‍परिक सहयोग ढांचे को बढ़ावा देने के लिए भारतीय सनदी लेखा संस्‍थान (आईसीएआई) और इंस्‍टीच्‍यूट ऑफ सर्टिफाइड पब्लिक अकाउंटेंट्स (सीपीए), आयरलैंड के बीच ताजा एमआरए को भी मंजूरी दी है।
प्रभाव:
यह एमआरए दोनों पक्षों के सदस्‍यों को किसी भी देश में बेहतरीन कामकाज के लिए संभावनाएं मुहैया कराएगा और इस प्रकार नए बाजारों की मांग को पूरा करने के लिए उन्‍हें अपने कारोबार का दायरा बढ़ाने में मदद मिलेगी।
पृष्‍ठभूमि:
भारतीय सनदी लेखा संस्‍थान (आईसीएआई) भारत में चार्टर्ड अकाउंटेंट के पेशे को विनियमित करने के लिए भारतीय संसद द्वारा पारित कानून द चार्टर्ड अकाउंटेंट्स एक्‍ट, 1949 के तहत स्‍थापित एक वैधानिक संस्‍था है।
द इंस्‍टीच्‍यूट ऑफ सर्टिफाइड पब्लिक अकाउंटेंट्स (सीपीए), आयरलैंड 5,000 सदस्‍यों एवं छात्रों के साथ आयरलैंड की प्रमुख लेखा संस्‍था है।
