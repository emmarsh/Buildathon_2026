प्रधानमंत्री श्री नरेन्‍द्र मोदी ने आज (12.04.2015) हैनोवर के लॉर्ड मेयर को जीवन की विविध अवस्‍थाएं, प्रकृति से रिश्‍ता और साथ ही पृथ्‍वी पर जीवन की परस्‍पर संबद्ध प्रकृति को प्रदर्शित करने वाली मधुबनी पेंटिंग भेंट की।
यह पेंटिंग राष्‍ट्रीय पुरस्‍कार से सम्‍मानित कलाकार 70 वर्षीया श्रीमती बऊआ देवी ने कैनवास पर बनायी है।
चित्रकला की मधुबनी शैली पूर्वी भारतीय राज्‍य बिहार के मिथिला क्षेत्र की म‍हिलाओं द्वारा विकसित ग्रामीण कला है।
यह पेंटिंग उंगलियों, निब-पेन्‍स, टहनियों और माचिस की तीलियों से सामान्‍यत: प्राकृतिक रंगों और रोगनों का इस्‍तेमाल करते हुए बनायी जाती हैं और इसमें आकर्षक ज्‍या‍मितीय आकार उकेरे जाते हैं।
ज्‍यादातर मधुबनी पेंटिंग्‍स मानव और प्रकृति के साथ उसके रिश्‍ते, दृश्‍य और प्राचीन महाकाव्‍यों के देवताओं को चित्रित करती हैं।
इन पेंटिंग्‍स में प्राकृतिक पदार्थ, पौधे, सामाजिक आयोजन भी उकेरे जाते हैं।
प्रत्‍येक अवसर और त्‍योहार के लिए पेंटिंग्‍स हैं।
