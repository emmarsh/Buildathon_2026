सोशल नेटवर्किंग साइट इंस्टाग्राम पर अब जुड़िए प्रधानमंत्री श्री नरेंद्र मोदी से।
अपने शुभचिंतकों के साथ लगातार संपर्क बनाए रखने की दिशा में एक कदम आगे बढ़ते हुए प्रधानमंत्री श्री नरेंद्र मोदी ने 12 नवंबर, 2014 को सोशल नेटवर्किंग साइट इंस्टाग्राम पर भी अपना अकाउंट बना लिया है।
ने पी दौ, म्यांमार में 25वें आसियान सम्मलेन से उन्होंने इंस्टाग्राम पर अपनी पहली फोटो शेयर की है।
इंस्टाग्राम से पहले प्रधानमंत्री फेसबुक, ट्विटर, गूगल प्लस जैसी विभिन्न सोशल नेटवर्किंग साइट्स के जरिए एक विशाल जनसमूह के साथ जुड़े हुए हैं।
उनके द्वारा अकसर किए जाने वाले ट्वीट्स और फेसबुक पर डाले जाने वाले पोस्ट समेत सोशल मीडिया का पूरा मंच उनके फोलोवर्स और दुनिया भर में फैले समर्थकों के लिए काफी उपयोगी साबित हुआ है।
इसके अलावा प्रधानमंत्री श्री नरेंद्र मोदी स्टंबलअपॉन, पिंटरेस्ट, टंबलर और लिंकडिन जैसी विभिन्न सोशल साइट्स पर भी लगातार सक्रिय रहते हैं।
वह अकसर फ्लिकर पर भी फोटो शेयर करते हैं।
श्री नरेंद्र मोदी लगातार डिजिटल मीडिया के इस्तेमाल को प्रोत्साहन दे रहे हैं।
प्रधानमंत्री सरकार द्वारा किए कार्यों व उसकी योजनाओं को लोगों को बताने और उसके अभियानों में जन भागीदारी बढ़ाने के उद्देश्य से सोशल मीडिया का इस्तेमाल कर रहे हैं।
उदाहरण के तौर पर सोशल मीडिया के जरिए स्वच्छ भारत अभियान से जुड़ने के लिए लोगों को प्रोत्साहित किया जा रहा है।
सीधे जनता के साथ संवाद स्थापित करने के लिए सोशल मीडिया काफी मददगार साबित हो रहा है।
