प्रधानमंत्री श्री नरेन्द्र मोदी ने विख्यात इस्लामिक विद्वान एवं शांति कार्यकर्ता मौलाना वहीदुद्दीन खान को अबु धाबी में आयोजित एक समारोह में सैय्यदना इमाम अल हस्सान इब्ने अली शांति पुरस्कार से नवाज़े जाने पर उन्हें बधाई दी है।
प्रधानमंत्री ने कहा, “अबु धाबी में आयोजित एक समारोह में सैय्यदना इमाम अल हस्सान इब्ने अली शांति पुरस्कार से नवाज़े जाने पर मौलाना वहीदुद्दीन खान को बधाई हो।
मौलाना वहीदुद्दीन खान के उत्कृष्ट ज्ञान एवं शांति के लिए उनके द्वारा किये गये अथक प्रयासों ने उन्हें सबसे सम्मानित विद्वानों में शुमार कर दिया है और जिनकी प्रशंसा सर्वत्र होती आई है।”
