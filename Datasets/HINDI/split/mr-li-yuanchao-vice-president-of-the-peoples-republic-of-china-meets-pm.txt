चीन के उपराष्‍ट्रपति श्री ली युवानचाओ ने आज प्रधानमंत्री श्री नरेन्‍द्र मोदी से मुलाकात की।
प्रधानमंत्री ने गर्मजोशीपूर्वक चीन के राष्‍ट्रपति शी जिनपिंग की पिछले वर्ष भारत की यात्रा एवं उनकी खुद की इस वर्ष मई में चीन की यात्रा का स्‍मरण किया।
प्रधानमंत्री ने कहा कि भारत एवं चीन के लिए अपने आर्थिक एवं विकासात्‍मक साझीदारी को आगे बढाने की बेशुमार संभावना है।
उन्‍होंने भारत एवं चीन के बीच सहयोग के लिए रेलवे, स्‍मार्ट सिटीज, बुनियादी ढांचे एवं शहरी परिवहन में अवसरों को रेखांकित किया।
प्रधानमंत्री ने चीन से भारत में निवेश के बढे हुए स्‍तरों का स्‍वागत किया और उम्‍मीद जताई कि भारत का भ्रमण करने वाले चीनी पर्यटकों की संख्‍या में बढोतरी जारी रहेगी।
उन्‍होंने कहा कि भारत और चीन के बीच प्राचीन सांस्‍कृतिक रिश्‍ते लोगों से लोगों के मजबूत संबंधों की वृद्धि के लिए एक उत्‍प्रेरक हैं।
प्रधानमंत्री एवं श्री ली युवानचाओ ने सहमति जताई कि भारत और चीन के बीच शांतिपूर्ण, सहयोगात्‍मक एवं स्थिर संबंध क्षेत्रीय एवं वैश्विक शांति एवं समृद्धि के लिए अहम हैं।
