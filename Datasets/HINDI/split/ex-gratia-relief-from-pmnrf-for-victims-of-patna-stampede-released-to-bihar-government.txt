प्रधानमंत्री श्री नरेन्‍द्र मोदी ने 03 अक्‍तूबर 2014 को पटना में मची भगदड़ में लोगों की मृत्‍यु पर गहरा शोक व्‍यक्‍त करते हुए प्रत्‍येक मृतक के निकट संबंधी के लिए 2-2 लाख रुपए की अनुग्रह राशि और गंभीर रूप से घायलों के लिए 50-50 हजार रुपए की सहायता राशि प्रधानमंत्री राष्‍ट्रीय राहत कोष से तुरंत स्‍वीकृत कर दी थी।
33 मृतकों और गंभीर रूप से घायल 5 लोगों के लिए कुल 68 लाख 50,000 रुपए की राशि निकट संबंधियों और गंभीर रूप से घायलों को वितरित करने के लिए बिहार सरकार को जारी कर दी गई है।
