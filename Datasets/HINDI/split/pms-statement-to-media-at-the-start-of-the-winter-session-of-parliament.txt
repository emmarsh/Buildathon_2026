Good Morning Friends,
आमतौर पर दिवाली के साथ-साथ ठंड का मौसम भी प्रारंभ हो जाता है।
लेकिन Global Warming, Climate Change इसका प्रभाव ये है कि अभी भी ठंड उतनी मात्रा में अनुभव नहीं हो रही है।
लेकिन हमारा Winter Session शुरू हो रहा है।
और मुझे विश्‍वास है, कि 2017 में प्रारंभ हो रहा ये Winter Session, जो 2018 तक चलेगा, और कई महत्‍वपूर्ण सरकार के कामकाज भी, जो दूरगामी प्रभाव पैदा करने वाले हैं, वो सदन में आएंगे, अच्‍छी बहस हो, सकारात्‍मक बहस हो, innovative सुझावों के साथ बहस हो, तो संसद के समय का उपयोग देश के लिए अधिक कारगर निवरता है।
और इसीलिए, मुझे विश्‍वास है कल भी हमारी ये All Party Meeting हुई, उसमें भी स्‍वर यही है, कि देश को आगे बढ़ाने की दिशा में इस सदन के सत्र का उपयोग सकारात्‍मक रूप से हो।
मैं भी आशा करता हूं, कि सकारात्‍मक रूप से सदन का सत्र चलेगा, देश लाभान्वित होगा, लोकतंत्र मजबूत होगा, सामान्‍य मानव की आशा, आकांक्षाओं को परिपूर्ण करने में एक नया विश्‍वास पैदा होगा।
बहुत-बहुत धन्‍यवाद।
