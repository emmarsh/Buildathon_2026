भाजपा के पिछड़े वर्ग के सांसदों एवं नेताओं के एक प्रतिनिधिमंडल ने आज नई दिल्‍ली में प्रधानमंत्री श्री नरेन्‍द्र मोदी से मुलाकात की।
प्रतिनिधिमंडल के सदस्‍यों ने पिछड़ा वर्ग आयोग को संवैधानिक दर्जा देने के लिए प्रधानमंत्री को बधाई दी।
सदस्‍यों ने कहा कि यह ऐतिहासिक कदम पिछड़ा वर्ग समुदाय को सुदृढ़ बनाने में सहायता करेगा।
प्रधानमंत्री ने प्रतिनिधिमंडल को उनके द्वारा की गई सराहना एवं समर्थन के लिए धन्‍यवाद दिया।
प्रधानमंत्री ने पिछड़ा वर्ग समुदाय के उत्‍थान के लिए विशेष रूप से जमीनी स्‍तर पर, काम करते रहने के लिए प्रतिनिधिमंडल को प्रोत्‍साहित किया।
उन्‍होंने सदस्‍यों से उनके अधिकारों के संबंध में समुदायों के बीच जागरूकता बढ़ाने का आग्रह किया।
केन्‍द्रीय मंत्री श्री धर्मेंद्र प्रधान एवं राज्‍य मंत्री (स्‍वतंत्र प्रभार) श्री संतोष कुमार गंगवार भी इस अवसर पर उपस्थित थे।
