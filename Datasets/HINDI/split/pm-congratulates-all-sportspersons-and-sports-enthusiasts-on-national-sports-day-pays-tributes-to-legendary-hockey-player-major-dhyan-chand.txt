प्रधानमंत्री श्री नरेन्द्र मोदी ने राष्ट्रीय खेल दिवस के अवसर पर सभी खिलाड़ियों और खेलों के प्रति उत्साह रखने वाले लोगों को बधाई दी है।
प्रधानमंत्री ने महान भारतीय हॉकी खिलाड़ी मेजर ध्यानचंद को श्रद्धांजलि भी अर्पित की।
प्रधानमंत्री ने कहा, “राष्ट्रीय खेल दिवस के अवसर पर, मैं सभी खिलाड़ियों और खेल में उत्साह रखने वाले लोगों को बधाई देता हूं, जो बड़े ही जोश और जुनून के साथ खेल का अनुसरण करते हैं।
मैं अनुकरणीय मेजर ध्यानचंद को अपनी श्रद्धांजलि अर्पित करता हूं, जिनका शानदार खेल कौशल भारतीय हॉकी के लिए अदभुत है।
खेल का मतलब शारीरिक तंदुरुस्ती, मानसिक सतर्कता और व्यक्तित्व विकास होता है।
भारत को एक विशाल खेल प्रतिभा का आशीर्वाद मिला हुआ है।
इनकी क्षमता को निखारने के लिए इण्‍डिया स्‍पोर्ट्स द्वारा एक पोर्टल की शुरुआत की गई थी।
नेशनल स्‍पोर्ट्स टैलेंट सर्च पोर्टल, युवाओं को उनके खेल की आकांक्षाओं को बढ़ाने और उसमें चमक लाने के लिए आवश्यक दिशा-निर्देश और समर्थन देता है।”
