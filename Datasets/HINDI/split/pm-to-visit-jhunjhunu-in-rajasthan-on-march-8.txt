बेटी बचाओ बेटी पढ़ाओ कार्यक्रम का विस्‍तार 640 जिलों तक किया जाएगा
राष्‍ट्रीय पोषण मिशन का शुभारंभ होगा
प्रधानमंत्री श्री नरेन्‍द्र मोदी 08 मार्च-अंतर्राष्‍ट्रीय महिला दिवस के अवसर पर राजस्‍थान में झुंझुनू का दौरा करेंगे।
बालिका को बचाने और शिक्षित करने की सरकार की पहल को प्रोत्‍साहित करने के लिए प्रधानमंत्री बेटी बचाओ, बेटी पढ़ाओं कार्यक्रम के अखिल भारतीय विस्‍तार का उद्घाटन करेंगे।
इस कार्यक्रम का विस्‍तार कर वर्तमान में देश के 161 जिलों से बढ़ाकर 640 जिलों तक फैलाया जाएगा।
प्रधानमंत्री इस कार्यक्रम की लाभार्थी माताओं और बालिकाओं से बातचीत करेंगे।
वे बेटी बचाओ, बेटी पढ़ाओं कार्यक्रम के अंर्तगत सर्वश्रेष्‍ठ प्रदर्शन करने वाले जिलों को प्रमाण – पत्र भी वितरित करेंगे।
प्रधानमंत्री द्वारा झुंझुनू से एक अन्‍य असाधारण पहल – राष्‍ट्रीय पोषण मिशन (एनएनएम) का भी राष्‍ट्रीय स्‍तर पर शुभारंभ किया जाएगा।
वे एनएनएम – आईसीडीएस सामान्‍य आवेदन सॉफ्टवेयर का भी शुभारंभ करेंगे।
इस मिशन का लक्ष्य है – कुपोषण, जन्म के समय कम वजन, बच्चों, महिलाओं और किशोरियों में एनीमिया, बच्चों के विकास में बाधा जैसे मामलों को कम करना।
