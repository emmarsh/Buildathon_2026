प्रधानमंत्री श्री नरेन्‍द्र मोदी ने आज राष्ट्रपति भवन में राज्यपालों के सम्मेलन के समापन सत्र को संबोधित किया।
प्रधानमंत्री ने सम्मेलन के दौरान दी गई महत्वपूर्ण जानकारियों के लिए राज्यपालों को धन्यवाद दिया।
प्रधानमंत्री ने कहा, भारत में विचारों, संसाधनों और सुविधाओं की कमी नहीं है बल्कि कुछ राज्य और क्षेत्र सुशासन में कमी के कारण पीछे रह गए हैं।
उन्होंने कहा कि गरीबों के लाभ के लिए सरकारी स्कीमों का बेहतर कार्यान्वयन ऐसे क्षेत्रों में हो पाता है जहां पर सुशासन होता है।
मिशन इंद्रधनुष जैसी स्कीमों के उदाहरण देते हुए, उन्होंने कहा कि राज्यपाल सरकार की पहल की अधिक प्रभावकारिता में सुविधाजनक बन सकते हैं।
भारत की एकता और अखंडता को मजबूत बनाने के लिए प्रधानमंत्री ने राज्यपालों से एक भारत, श्रेष्ठ भारत और रन फॉर यूनिटी जैसी पहलों में शामिल होने का अनुरोध किया।
