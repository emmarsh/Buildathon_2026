प्रधानमंत्री श्री नरेन्‍द्र मोदी आज भीलवाड़ा, राजस्‍थान के श्री बलवंत कुमावत से मिले।
दो वर्ष पहले श्री कुमावत ने गहरी इच्‍छा व्‍यक्‍त की थी कि नरेन्‍द्र मोदी प्रधानमंत्री बने।
उन्‍होंने “प्रधानमंत्री श्री नरेन्‍द्र मोदी” से मुलाकात होने तक जूता-चप्‍पल नहीं पहनने की प्रतिज्ञा की थी।
तब से वह नंगे पांव रह रहे थे।
प्रधानमंत्री से मिलने के बाद श्री कुमावत ने फूटवियर पहनना शुरू किया।
प्रधानमंत्री ने श्री कुमावत को राष्‍ट्र निर्माण के सकारात्‍मक कार्य में ऊर्जा लगाने की सलाह दी।
उन्‍होंने श्री कुमावत से आग्रह किया कि वे कोई ऐसी प्रतिज्ञा न लें, जिससे शरीर को कठिनाई हो।
