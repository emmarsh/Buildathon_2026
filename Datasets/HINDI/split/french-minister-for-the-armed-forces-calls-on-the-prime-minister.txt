फ्रांस की रक्षा मंत्री श्रीमती फ्लोरेंस पारली ने आज नई दिल्‍ली में प्रधानमंत्री श्री नरेन्‍द्र मोदी से मुलाकात की।
श्रीमती पारली ने प्रधानमंत्री को रक्षा क्षेत्र में द्वपक्षीय सहयोग की गतिविधियों से अवगत कराया।
इस अवसर पर प्रधानमंत्री ने कहा कि रक्षा क्षेत्र में सहयोग भारत और फ्रांस की सामरिक भागीदारी के महत्‍वपूर्ण स्‍तंभों में से एक है।
उन्‍होंने रक्षा विनिर्माण और संयुक्‍त अनुसंधान तथा विकास के क्षेत्र में ‘मेक इन इंडिया’ फ्रेमवर्क के अंतर्गत अधिक सहयोग की आवश्‍यकता पर बल दिया ।
दोनों नेताओं ने आपसी हित से संबंधित क्षेत्रीय और वैश्विक मुद्दों पर भी विचार-विमर्श किया।
प्रधानमंत्री ने कहा कि वे भारत में राष्‍ट्रपति मैक्रोन का स्‍वागत करने के लिए तत्‍पर हैं।
