प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल को पृथ्वी विज्ञान में वैज्ञानिक तथा तकनीकी सहयोग पर भारत तथा अमेरिका के बीच समझौता ज्ञापन से अवगत कराया गया।
इस समझौता पर एक नवम्बर, 2018 को हस्ताक्षर किए गए थे।
भारत और अमेरिका के बीच सहयोग से दोनों देशों के संगठनों के पास उपलब्ध विशेषज्ञता साझा करने में मदद मिलेगी और पृथ्वी विज्ञान के क्षेत्र में अत्याधुनिक टेक्नोलॉजी अपनाई जा सकेगी।
सहयोग के विशेष क्षेत्रों में ईको प्रणालियां, जलवायु अस्थिरता तथा भूमि उपयोग परिवर्तनों, ऊर्जा, खनिज संपदा, पर्यावरण, प्राकृतिक संकटों, जोखिम तथा मूल्यांकन दृढ़ता, जल संसाधन, इन्फोर्मेटिक्स तथा डाटा एकीकरण के क्षेत्र शामिल हैं।
इस समझौता ज्ञापन के अंतर्गत तकनीकी सूचना के आदान-प्रदान, यात्राओं , प्रशिक्षण तथा इन क्षेत्रों में दोनों देशों में जारी अनुसंधान कार्यक्रमों के माध्यम से सहयोग किये जाएंगे।
