प्रधानमंत्री श्री नरेन्‍द्र मोदी ने गोवा के मुख्‍यमंत्री श्री मनोहर पर्रिकर के निधन पर शोक व्‍यक्‍त किया है।
प्रधानमंत्री ने कहा, ‘श्री मनोहर पर्रिकर बेजोड़ नेता थे।
एक सच्‍चे देशभक्‍त और असाधारण प्रशासक, सब उनकी प्रशंसा करते थे।
उन्‍होंने राष्‍ट्र की निस्‍वार्थ सेवा की, जिसे पीढि़यां याद रखेंगी।
मैं उनके निधन से बहुत दुखी हूं।
उनके परिवार और समर्थकों के प्रति मेरी संवेदनाएं।
ओम् शांति।
श्री मनोहर पर्रिकर आधुनिक गोवा के निर्माता थे।
अपने मिलनसार और सौम्‍य व्‍यक्तित्‍व के कारण वे वर्षों तक राज्‍य के लोकप्रिय नेता बने रहे।
उनकी जन नीतियों के कारण गोवा ने विकास की ऊंचाईयां तय की।
रक्षा मंत्री के रूप में श्री मनोहर पर्रिकर के कार्यों के प्रति देश हमेशा कृतज्ञ रहेगा।
जब वे रक्षा मंत्री थे तब देश ने ऐसे तमाम निर्णय किये थे, जिनसे भारत की क्षमताओं में इजाफा हुआ था, स्‍वदेशी रक्षा उत्‍पादन में बढ़ोत्‍तरी आई थी और पूर्व सैनिकों का जीवन बेहतर हुआ था।’
