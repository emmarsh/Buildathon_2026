इजराइल के प्रधानमंत्री श्री बेंजामिन नेतन्‍याहू ने भूकंप प्रभावित नेपाल के नागरिकों की सहायता और बचाव कार्यों के अनुकरणीय योगदान एवं इजराइली नागरिकों को सुरक्षित निकालने में सहयोग के लिए प्रधानमंत्री श्री नरेन्‍द्र मोदी से बात कर ‘हार्दिक सराहना और कृतज्ञता’ व्‍यक्‍त की।
प्रधानमंत्री मोदी ने इजराइली प्रधानमंत्री को विश्‍वास दिलाया कि नेपाल से इजराइली नागरिकों को सुरक्षित निकालने के लिए यदि जरूरी हुआ, तो भारत पूरी सहायता देगा।
बातचीत के दौरान दोनों नेताओं ने द्विपक्षीय संबंधों पर भी संक्षिप्‍त चर्चा की।
इस दौरान प्रधानमंत्री नेतन्‍याहू ने प्रधानमंत्री के ‘मेक इन इंडिया’ अभियान में भागीदार बनने की इजराइल की इच्‍छा जताई।
