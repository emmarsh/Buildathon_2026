प्रधानमंत्री श्री नरेन्‍द्र मोदी ने आपदा का साहस के साथ सामना करने के लिए नेपाल और भारत के लोगों की जीवटता को नमन किया है।
प्रधानमंत्री ने कहा “# थैंक्‍यू पीएम के जरिए जो धन्‍यवाद कह रहे हैं उनकी भावनाओं का सम्‍मान करता हूं।…..
लेकिन असल धन्‍यवाद तो हमारी महान संस्‍कृति को देना चाहिए, जिसने हमें ‘सेवा परमो धर्म’ की शिक्षा दी है।
अगर हमें किसी को धन्‍यवाद देना है, तो वह 125 करोड़ भारतीयों को देना चाहिए, जिन्‍होंने नेपाल की पीड़ा को अपना समझा और जो सभी तरह की सहायता मुहैया करा रहे हैं।
हमें अपनी सशस्‍त्र सेनाओं, राष्‍ट्रीय आपदा मोचन बल (एनडीआरएफ), डॉक्‍टरों और नेपाल में सभी बाधाओं के बावजूद सामान्‍य स्थिति बहाल करने के लिए कार्य कर रहे स्‍वैच्छिक कार्यकर्ताओं को धन्‍यवाद देना चाहता हूं।
मैं उन उत्‍साहित लोगों का धन्‍यवाद करना चाहता हूं जो धन, संसाधन अथवा दवाई आदि के रूप में राहत कार्यों में सहायता दे रहे हैं।
मीडिया भी इस आपदा की साहसपूर्ण खबरें देने के लिए प्रशंसा का पात्र है।
धन्‍यवाद।
इस तरह की परिस्थितियों में राज्‍य और केन्‍द्र के बीच सहयोग सबसे महत्‍वपूर्ण होता है।
सभी राज्‍य सरकारों को बहुत-बहुत धन्‍यवाद।
इस सबसे बढ़कर मैं नेपाल और भारत में बसे बहनों एवं भाइयों को नमन करता हूं, जिन्‍होंने इस विपदा का साहस के साथ सामना किया।”
