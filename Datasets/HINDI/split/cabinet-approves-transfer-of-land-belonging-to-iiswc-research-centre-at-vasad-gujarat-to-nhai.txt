प्रधानमंत्री श्री नरेन्‍द्र मोदी की अध्यक्षता में मंत्रिमंडल ने भारतीय कृषि अनुसंधान परिषद के अधीन भारतीय मृदा और जल संरक्षण संस्थान अनुसंधान केंद्र, वसाद, जिला आनंद, गुजरात की 4.64 हेक्टेयर (46384 वर्ग मीटर) भूमि को राष्ट्रीय राजमार्ग- 8 पर स्थित अहमदाबाद-वडोदरा राजमार्ग के विस्तार और 6 लेन बनाने के लिए 12.67 करोड़ रुपए मुआवजे के भुगतान की शर्त पर हस्तांतरित करने के प्रस्ताव को अपनी मंजूरी दे दी है।
राष्ट्रीय राजमार्ग संख्या- 8 वडोदरा और अहमदाबाद को जोड़ने वाला एक महत्वपूर्ण राजमार्ग है।
राष्ट्रीय राजमार्ग -8 के अहमदाबाद -वडोदरा हिस्से के विस्तार कार्य और छह लेने वाला बनाने को लेकर भारतीय राष्ट्रीय राजमार्ग प्राधिकरण को भूमि के हस्तांतरण के साथ आधारभूत सुविधाओं, परिवहन, संचार, रोजगार सृजन आदि का विकास होने से इस क्षेत्र को लाभ प्राप्त होने की संभावना है।
यह निर्णय मुख्य क्षेत्रों में विकास की रफ्तार में तेजी लाने के लिए आधारभूत विकास पर जोर देने के उद्देश्य से सरकार की योजनाओं का एक हिस्सा भी है।
