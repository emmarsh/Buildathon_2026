सामर्थ्य और संभावनाएं
प्रधानमंत्री श्री नरेन्द्र मोदी ने आज टोरंटो में व्यावसायिक समुदाय के साथ व्यापक मुलाकात की।
प्रधानमंत्री ने व्यावसायिक समुदाय के 30 प्रभावशाली सदस्यों के साथ एक मुलाकात में अपनी टिप्पणियों में भारत और कनाडा के बीच के रिश्तों को सामर्थ्य और संभावनाएं के संबंध के रूप में व्याख्या की।
उन्होंने कहा कि अगर सामर्थ्य और संभावनाएं एक साथ आ जाएं तो वे साथ मिलकर नई ऊंचाईयां छू सकते हैं।
उन्होंने कनाडा के व्यावसायियों से भारत में नये अवसरों की तलाश करने का आग्रह किया और पिछले दस महीनों के दौरान भारत सरकार द्वारा निवेश को बढ़ावा देने के लिए किए गए फैसलों का जिक्र किया।
इनमें रेलवे और बीमा में एफडीआई सीमा को बढ़ाना, स्मार्ट सिटी पहल, गंगा को स्वच्छ करने की पहल और पांच सौ नगरों और शहरों में ठोस अपशिष्ट प्रबंधन और अपशिष्ट जल प्रशोधन शामिल हैं।
प्रधानमंत्री ने कहा कि लोकतंत्र, जनसांख्यिकी और मांग का मिश्रण भारत को कनाडा की कंपनियों के लिए उनके व्यावसायों को विस्तारित करने के लिए सबसे अनुकूल स्थान बनाता है।
इससे पहले प्रधानमंत्री ने कनाडा के बड़े पेंशन फंड मैनेजरों के साथ अल्पाहार पर चर्चा की।
उन्होंने निवेशकों को एक संभाव्य और स्थिर कर व्यवस्था का भरोसा दिलाया।
उन्होंने कनाडा पेंशन प्लान इंवेस्टमेंट बोर्ड के सीईओ श्री टिम वाइजमैन के साथ अलग से मुलाकात भी की।
