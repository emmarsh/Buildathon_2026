प्रधानमंत्री श्री नरेन्‍द्र मोदी ने नशाखोरी की समस्‍या से निपटने के लिए सुझाव और अनुभव मांगे हैं।
प्रधानमंत्री ने कहा, ‘मन की बात’ कार्यक्रम के दौरान मैंने नशाखोरी की समस्‍या के बारे में मुझे चिट्ठी लिखने वाले कई दोस्‍तों के बारे में बात की थी।
मैंने कहा था कि मैं अगले कार्यक्रम में इस बारे में बात करुंगा।
नशाखोरी की समस्‍या से निपटने के मुद्दे पर मैं आपको सुझाव साझा करने के लिए आमंत्रित करता हूं।
यदि आपने इस क्षेत्र में काम किया है तो कृपया अपने अनुभवों को साझा करें।
इस क्षेत्र में काम करने वाले गैर सरकारी संगठनों (एनजीओ) से भी मैं अपने अनुभवों को साझा करने का आह्वान करता हूं।
MYGOV Open Forum पर आप अपने विचार, सुझाव और इस क्षेत्र में किए गए कार्यों को साझा कर सकते हैं। http://mygov.in/groupissue/tackling-the-drug-menace-in-india/show
प्रधानमंत्री ने ट्वीट्स की एक शृंखला में कहा, “यदि आपके व्‍यक्तिगत अनुभव हैं और आप उसे सार्वजनिक रूप से साझा नहीं करना चाहते हैं तो कृपया आप इन अनुभवों के बारे में https://pmindia.gov.in/en/interact-with-honble-pm/ पर # मन की बात हैशटैग का इस्‍तेमाल करके मुझे सीधे लिख सकते हैं।”
