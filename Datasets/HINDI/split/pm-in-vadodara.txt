वड़ोदरा हवाईअड्डे के एकीकृत टर्मिनल भवन का उदघाटन; सामाजिक अधिकार शिविर में सहयता एवं सहायर उपकरणों का वितरण किया
प्रधानमंत्री श्री नरेंद्र मोदी ने वड़ोदरा हवाईअड्डे के एकीकृत टर्मिनल भवन का उदघाटन किया।
इस अवसर पर उन्होंने अर्थव्यवस्था और खासकर पर्यटन क्षेत्र के लिए हवाई संपर्क के महत्व को रेखांकित किया।
उन्होंने कहा कि केंद्र सरकार ने एक विमानन नीति तैयार किया है, जो भविष्य में इस क्षेत्र के विकास की दिशा तय करेगी।
प्रधानमंत्री ने कहा कि वड़ोदरा हवाई अड्डा कोच्चि के बाद देश का दूसरा पर्यावरण अनुकूल हवाईअड्डा बन गया है।
सामाजिक अधिकार शिविर में दिव्यागों को सहयता एवं सहायर उपकरणों का वितरण करने के बाद प्रधानमंत्री ने कहा कि बुनियादी ढांचों के निर्माण के वक्त हमेशा दिव्यागों की जरूरतों का ध्यान रखना चाहिए।
प्रधानमंत्री ने कहा कि केंद्र सरकार ने यह सुनिश्चित करने को सर्वोच्च प्राथमिकता दी है कि उसकी योजनाओं व पहलों का लाभ लाभार्थियों तक पहुंचे।
उन्होंने कहा कि दलितों और वंचितों को केंद्र में रखकर सरकार ने कई कदम उठाए हैं।
कहा कि गरीबी, शिक्षा की कमी और स्वास्थ्य क्षेत्र से जुड़ी समस्याओं का समाधान विकास के जरिये ही किया जा सकता है।
