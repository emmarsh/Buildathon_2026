प्रधानमंत्री श्री नरेंद्र मोदी ने प्रथम बार डीडी फ्री डिश पर राज्यों के अपने दूरदर्शन चैनल होने पर लोगों को बधाई दी है।
प्रधानमंत्री ने कहा, “यह जानकर अत्यंत प्रसन्नता हुई कि प्रसार भारती ने डीडी फ्री डिश के माध्यम से भारत के 11 और राज्यों में डीडी चैनलों के सैटेलाइट प्रसारण का शुभारंभ किया है।
इसमें पूर्वोत्तर राज्यों के लिए भी पांच चैनल शामिल हैं।
यह क्षेत्रीय संस्कृतियों को सुदृढ़ बनाने और लोगों की आकांक्षाओं को पूरा करने की दिशा में एक दीर्घकालिक मार्ग प्रशस्त करेगा।
छत्तीसगढ़, गोवा, हरियाणा, हिमाचल प्रदेश, झारखंड, मणिपुर, मेघालय, मिजोरम, नागालैंड, त्रिपुरा और उत्तराखंड के लोगों को पहली बार डीडी फ्री डिश पर अपने दूरदर्शन चैनल पाने के लिए बधाई।”
