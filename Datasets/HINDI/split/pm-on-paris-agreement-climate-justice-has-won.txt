यह समझौता विश्‍व के नेताओं की सामूहिक विवेक को दर्शाता है।
प्रधानमंत्री श्री नरेन्‍द्र मोदी ने कहा कि अभी हाल में समाप्‍त पेरिस जलवायु परिवर्तन सम्‍मेलन में जलवायु न्‍याय की जीत हुई है।
प्रधानमंत्री ने कहा कि सीओपी-21 के विचार-विमर्श और पेरिस समझौते ने जलवायु परिवर्तन को कम करने के लिए विश्‍व के नेताओं की सामूहिक विवेक को दर्शाया है।
अपनी भावनाओं को ट्वीट की एक श्रृंखला में साझा करते हुए प्रधानमंत्री ने कहा कि पेरिस समझौते के निष्‍कर्ष में न कोई जीता है, न कोई हारा है।
प्रधानमंत्री ने ट्वीट किया कि सीओपी-21 के विचार-विमर्श और पेरिस समझौते से जलवायु परिवर्तन को कम करने के लिए विश्‍व के नेताओं के सामूहिक विवेक का परिचय मिला है।
जलवायु परितर्वन एक चुनौती रहा है, लेकिन पेरिस समझौते में यह दर्शाया गया है कि किस प्रकार प्रत्‍येक राष्‍ट्र इसके समाधान की दिशा में कार्य करके इस चुनौती का सामना कर सकता है।
पेरिस समझौते के निष्‍कर्ष में न कोई विजेता है और न कोई पराजित।
जलवायु न्‍याय की जीत हुई है और हम सब हरित भविष्‍य की दिशा में कार्य कर रहे हैं।
