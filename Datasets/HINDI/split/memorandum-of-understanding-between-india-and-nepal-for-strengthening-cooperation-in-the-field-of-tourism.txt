प्रधानमंत्री नरेन्‍द्र मोदी की अध्‍यक्षता में मंत्रिमंडल की बैठक में भारत और नेपाल के बीच पर्यटन क्षेत्र में सहयोग को बढ़ाने के लिए समझौता आशय पत्र पर हस्‍ताक्षर करने को अनुमति प्रदान की गई।
इस आशय पत्र पर प्रधानमंत्री श्री नरेन्‍द्र मोदी की 25 से 28 नवंबर के बीच प्रस्‍तावित नेपाल की यात्रा के दौरान हस्‍ताक्षर होने की आशा है।
इस आशय पत्र पर हस्‍ताक्षर से नेपाल से भारत आने वाले विदेशी पर्यटकों की संख्‍या में बढ़ोतरी होगी।
जिससे आर्थिक विकास और अधिक रोजगार के अवसर बढ़ेंगे।
पृष्‍ठभूमि
भारत और नेपाल के बीच मजबूत ऐतिहासिक और दीर्घकालीन आर्थिक और राजनीतिक संबंध रहे हैं।
दोनों पक्षों का इन संबंधों को और मजबूत और विकसित करने के लिए इस आशय पत्र पर हस्‍ताक्षर करने का प्रस्‍ताव है।
जिससे पर्यटन क्षेत्र में भी सहयोग को और बढ़ाया जा सके।
