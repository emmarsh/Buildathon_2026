प्रधानमंत्री श्री नरेन्‍द्र मोदी ने आज बांग्‍लादेश के राष्‍ट्रपति महामहिम मोहम्‍मद अब्‍दुल हामिद से मुलाकात पर कहा कि वह उनके साथ बैठक के बाद प्रसन्‍नता और सम्‍मानित महसूस कर रहे हैं।
प्रधानमंत्री ने बांग्‍लादेश की आजादी की लडाई में राष्‍ट्रपति हामिद के योगदान की सराहना की।
श्री मोदी ने कहा कि यह सौभाग्‍य है कि जब बांग्‍लादेश अपनी स्‍वतंत्रता अभियान की सफलता का उत्‍सव मना रहा है उस समय मुझे ‘मुक्ति-योद्धा’ श्री हामिद का स्‍वागत करने का मौका मिला।
बैठक के दौरान दोनों देशों में समृद्धि लाने के लिए और इस क्षेत्र में विकास और प्रगति के लिए भारत और बांग्‍लादेश के बीच आर्थिक सहयोग और सम्‍पर्क के महत्‍व पर चर्चा हुई।
दोनों नेताओं ने इस बात पर सहमति जताई कि इस क्षेत्र में सहयोग बढ़ाने के लिए भारत और बांग्‍लादेश को आगे बढ़कर पहल करनी होगी।
प्रधानमंत्री श्री मोदी ने बांग्‍लादेश आने के निमंत्रण के लिए धन्‍यवाद देते हुए कहा कि वह अवसर मिलने पर जल्‍द ही बांग्‍लादेश की यात्रा करेंगे।
