प्रधानमंत्री श्री नरेन्‍द्र मोदी ने आज प्रगति की 26वीं बैठक की अध्‍यक्षता की।
सक्रिय प्रशासन और समयबद्ध कार्यान्‍वयन के लिए प्रगति, आईसीटी-आधारित एक बहु-स्‍तरीय प्‍लेटफॉर्म है।
अब तक हुई 25 प्रगति बैठकों में कुल 227 परियोजनाओं की समीक्षा की गई है।
इन परियोजनाओं की कुल लागत 10 लाख करोड़ रुपये है।
विभिन्‍न क्षेत्रों की लोक शिकायतों के समाधान की भी समीक्षा की गई।
आज 26वीं बैठक में प्रधानमंत्री ने डाक घरों और रेल से संबंधित शिकायतों और उनके समाधान के संदर्भ में हुई प्रगति की समीक्षा की।
उन्‍होंने डाकघर व रेल नेटवर्क में विशेषकर भीम एप का उपयोग करते हुए डिजिटल लेन-देन की संख्‍या में वृद्धि करने के महत्‍व पर बल दिया।
प्रधानमंत्री ने रेल, सड़क, पेट्रोलियम तथा ऊर्जा क्षेत्रों की 9 अवसंरचना परियोजनाओं की प्रगति की समीक्षा की।
ये परियोजनाएं हरियाणा, राजस्‍थान, गुजरात, महाराष्‍ट्र, उत्‍तर प्रदेश, बिहार, झारखंड, ओडिशा,पश्‍चिम बंगाल, तेलंगाना, तमिलनाडु और आंध्र प्रदेश समेत विभिन्‍न राज्‍यों से संबंधित हैं।
इन परियोजनाओं में द वेस्‍टर्न डेडिकेटेड फ्रेट कॉरिडोर तथा चार धाम महामार्ग विकास परियोजना शामिल हैं।
प्रधानमंत्री ने अमृत योजना के कार्यान्‍वयन में हुई प्रगति की समीक्षा की।
उन्‍होंने लक्षित सार्वजनिक वितरण प्रणाली के पूर्ण कम्‍प्‍यूटरीकरण कार्यक्रम की भी समीक्षा की।
