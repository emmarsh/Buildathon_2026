प्रधानमंत्री श्री नरेंद्र मोदी ने आज छत्तीसगढ़ के नया रायपुर का दौरा किया।
उन्होंने शहर में स्थित जंगल सफारी का उद्घाटन किया।
उन्होंने राज्य में दीन दयाल उपाध्य की मूर्ति का भी अनावरण किया।
साथ ही नया रायपुर बीआरटीएस परियोजना का भी उद्घाटन किया।
प्रधानमंत्री ने ‘हमार छत्तीसगढ़ योजना’ के प्रतिभागियों से भी मुलाकात की।
राज्योत्सव का उद्घाटन करते हुए प्रधानमंत्री ने खुले में शौच मुक्त(ओडीएफ) अभियान के लिए दो जिलों और पंद्रह विकास खंडों के पदाधिकारियों को प्रमाण पत्र वितरित किए।
साथ ही उन्होंने सौर ऊर्जा योजना को शुरू करने के मौके पर चयनित लाभार्थियों को सोलर पंप और उज्जवला योजना के तहत रसोई गैस के कनेक्शन वितरित किए।
प्रधानमंत्री ने पूर्व प्रधानमंत्री श्री अटल बिहारी वाजपेयी को याद करते हुए कहा कि उन्होंने शांतिपूर्ण और सौहार्द्र पूर्ण तरीके से तीन राज्यों का गठन सुनिश्चित किया था जिनमें छत्तीसगढ़ भी एक था।
उन्होंने मुख्यमंत्री डॉ. रमन सिंह की सराहना करते हुए कहा कि अपेक्षतया एक छोटा राज्य होते हुए भी इसने विकास की नई ऊंचाइयां हासिल की है।
साथ ही कहा कि छत्तीसगढ़ की आने वाली पीढ़ियों को विकास की पहलों का लाभ मिलेगा।
प्रधानमंत्री ने कहा कि उन्होंने देखा है कि राज्य में पर्यटन को लेकर संभावनाएं है जिससे गरीबों को नए आर्थिक अवसर मिलेंगे।
प्रधानमंत्री ने किसानों के लिए महत्‍वपूर्ण कार्य करने के लिए भी छत्तीसगढ़ सरकार की सराहना की।
