जापान के विदेश मंत्री महामहिम श्री तारो कोनो ने आज नई दिल्‍ली में प्रधानमंत्री श्री नरेन्‍द्र मोदी से शिष्‍टाचार मुलाकात की।
श्री कोनो ने अक्‍टूबर 2018 में प्रधानमंत्री श्री मोदी की जापान यात्रा के बाद हाल के महीनों में उठाये गये कदमों के बारे में श्री मोदी को बताया।
प्रधानमंत्री ने अक्‍टूबर 2018 में जापान की अपनी सफल यात्रा को याद करते हुए दोहराया कि भारत और जापान के बीच विशेष रणनीतिक और वैश्विक भागीदारी और प्रगाढ़ होगी।
प्रधानमंत्री ने कहा कि भारत इस वर्ष के अंत में जापान के साथ अगले दौर की वार्षिक शिखर बैठक के प्रति आशान्वित है
