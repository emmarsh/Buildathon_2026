प्रधानमंत्री श्री नरेन्‍द्र मोदी ने ताजिकिस्‍तान के राष्‍ट्रपति इमाम अली रहमान को 17वीं शताब्‍दी के भारतीय शायर अब्‍दुल कादिर बेदिल के म‍कबरे की विशेष रूप से तैयार लघु पेंटिंग भेंट की।
अब्‍दुल कादिर बेदिल को ताजिकिस्‍तान में फारसी शायरी का महानतम ज्ञाता माना जाता है।
1644 में पटना में जन्‍मे बेदिल सूफीवाद से बेहद प्रभावित थे और उन्‍होंने शायरी पर 16 पुस्‍तकें लिखीं।
बेदिल की दिल्‍ली में मृत्‍यु हुई जहां उनका मकबरा बाग-ए-बेदिल है।
इस लघु पेंटिंग को दिल्‍ली में रहने वाले राष्‍ट्रीय पुरस्‍कार विजेता कलाकार जय प्रकाश ने बनाया है।
