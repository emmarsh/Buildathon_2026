तमिलनाडु के मुख्‍यमंत्री श्री ओ. पनीरसेलवम ने प्रधानमंत्री श्री नरेन्‍द्र मोदी से मुलाकात की।
मुलाकात के दौरान सर्वोच्‍च न्‍यायालय द्वारा जल्‍लीकट्टु पर लगाई गई रोक के बारे में चर्चा की गई।
जल्‍लीकट्टु के सांस्‍कृतिक महत्‍व को ध्‍यान में रखते हुए प्रधानमंत्री ने कहा कि यह मामला फिलहाल न्‍यायालय के विचाराधीन है।
केंद्र सरकार राज्‍य सरकार द्वारा उठाये गए कदमों का समर्थन करेगी।
प्रधानमंत्री ने मुख्‍यमंत्री को आश्‍वासन दिया कि राज्‍य में सूखे की स्थिति से निपटने के लिए सभी संभव सहायता दी जाएगी और जल्‍द ही राज्‍य में एक केंद्रीय दल को तैनात किया जाएगा।
