कैबिनेट ने ऋण वसूली से संबंधित लटके मामलों का तेजी से निबटारा करने के लिए छह नए ऋण वसूली न्यायाधिकरण (डीआरटी) की स्थापना को मंजूरी दे दी है।
यह छह नए डीआरटी चंडीगढ़, बेंगलुरू, अर्नाकुलम, देहरादून, सिलीगुड़ी और हैदराबाद में स्थापित किए जाएंगे (बेंगलुरू, चंडीगढ़, अर्नाकुलम और हैदराबाद के डीआरटी अतिरिक्त डीआरटी हैं)।
हितधारकों के साथ सलाह से इंडियन बैंक्स ऐसोसिएशन के माध्यम से संचालित अध्ययन में कुछ डीआरटी के अधिकारक्षेत्र को बुद्धिसंगत बनाने और छह और डीआरटी की स्थापना करने की सिफारिश की गई थी।
डीआरटी के पास अभी 50 हजार से ज्यादा मामले लंबित हैं और इसमें तेजी से इजाफा हो रहा है।
वित्त मंत्री ने 10 जुलाई, 2014 को अपने बजट भाषण में छह नए डीआरटी स्थापित किए जाने की घोषणा की थी।
