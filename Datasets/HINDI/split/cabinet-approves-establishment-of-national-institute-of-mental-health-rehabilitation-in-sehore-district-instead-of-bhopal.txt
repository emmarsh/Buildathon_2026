प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल ने मध्य प्रदेश में भोपाल की बजाय सिहोर जिले में राष्ट्रीय मानसिक स्वास्थ्य पुनर्वास संस्थान (एनआईएमएचआर) खोले जाने को मंजूरी दे दी है।
मंत्रिमंडल ने इसके लिए 16 मई, 2018 को लिये गए अपने फैसले में आंशिक रूप से संशोधन किया है।
पहले यह संस्थान भोपाल में खोला जाना था।
लाभ :
सिहोर में बनने वाला एनआईएमएचआर देश में मानसिक स्वास्थ्य पुनर्वास क्षेत्र का अपनी किस्म का पहला संस्थान होगा।
यह मानसिक स्वास्थ्य पुनर्वास के क्षेत्र में मानव संसाधन और अनुसंधान के लिए उत्कृष्टता और क्षमता विकास केंद्र के रूप में काम करेगा और मानसिक बिमारियों से ग्रस्त लोगों के प्रभावी पुनर्वास के लिए बेहतर मॉडल सुझाएगा।
