प्रधानमंत्री श्री नरेन्‍द्र मोदी ने अपनी कजाकिस्‍तान के दौरे पर प्रस्‍थान से पूर्व निम्‍नलिखित वक्‍तव्‍य दिया है :-
“मैं शंघाई सहयोग संगठन (एससीओ) की शिखर बैठक में भाग लेने के लिए 8-9 जून को दो दिन के लिए अस्‍ताना, कजाकिस्‍तान की यात्रा पर रहूंगा।
इस बैठक में, प्रक्रिया के पूरा हो जाने पर भारत एस सी ओ का पूर्ण सदस्‍य बन जाएगा और यह संगठन 40% जनसंख्‍या तथा वैश्विक जीडीपी के करीब 20% का प्रतिनिधित्‍व करेगा।
हमने पिछले वर्ष ताशकंद बैठक में पूर्ण सदस्‍यता की प्रक्रिया शुरू की थी।।
मैं एससीओ के साथ भारत के जुड़ाव को और गहरा बनाने के प्रति आशावान हूं, जिससे हमें आर्थिक, कैनक्टिविटी और आंतकवाद विरोधी सहयोग के साथ अन्‍य मामलों में भी मदद मिलेगी।
एससीओ सदस्‍यों के साथ हमारे पुराने संबंध है और पारस्‍परिक बेहतरी एवम हमारे देशों के लोगों के लिए एससीओ के माध्‍यम से मैं इन्‍हें और आगे बढ़ाने का इच्‍छुक हूं।
इसके साथ ही हम लाभकारी सहयोग के लिए नए अवसरों का लाभ तथा हमारी पूर्ण क्षमता के दोहन के मार्ग में संभावित आम चुनौतियों का सामना करने के लिए हम दोहरे प्रयास करेंगे।
9 जून की शाम मैं “भावी ऊर्जा” विषय पर अस्‍ताना एक्‍सपो के उदघाटन कार्यक्रम में भी भाग लूंगा।”
