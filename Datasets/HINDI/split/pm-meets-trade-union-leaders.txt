प्रधानमंत्री श्री नरेन्द्र मोदी ने आज चाय पर विभिन्‍न श्रमिक संघों के नेताओं से मुलाकात की।
वित्‍त मंत्री श्री अरूण जेटली की अध्‍यक्षता में एक अंतर-मंत्रालीय समूह के साथ इन नेताओं की आज पहले व्‍यापक विचार-विमर्श के साथ यह मुलाकात हुई।
प्रधानमंत्री ने आर्थिक नीति से संबंधित क्षेत्रों और उनसे जुड़े कानूनों सहित कामगारों के हितों के विभिन्‍न मुद्दे पर श्रमिक संघ के नेताओं के विचारों को सुना।
बैठक में जिन श्रमिक संघों ने प्रतिनिधित्‍व किया, उनमें ऐटक (ऑल इंडिया यूनाइटेड ट्रेड यूनियन सेंटर), ऑल इंडिया सेंट्रल काउंसिल ऑफ ट्रेड यूनियन्‍स, भारतीय मजदूर संघ, सीआईटीयू, हिंद मजदूर सभा, हिंद मजदूर संघ, आईएनटीयूसी, लेबर प्रोग्रेसिव फेडरेशन, नेशनल फ्रंट ऑफ इंडियन ट्रेड यूनियन्‍स, सेल्‍फ-एम्‍प्‍लायड वीमेंस एसोशिएशन, ट्रेड यूनियन कोऑर्डिनेशन सेंटर और यूनाइटेड ट्रेड यूनियन कांग्रेस शामिल हैं।
बैठक में केंद्रीय मंत्री श्री अरूण जेटली, श्री बंडारू दत्‍तात्रेय, श्री धर्मेंद्र प्रधान, श्री पीयूष गोयल और डॉ. जितेंद्र सिंह उपस्‍थित थे।
