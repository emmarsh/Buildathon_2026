प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने ग्रामीण विकास मंत्रालय को संयुक्‍त मूल्‍यांकन नेटवर्क (सीईएनईटी) के प्रबंधन के लिए संयुक्‍त मूल्‍यांकन कार्यालय (सीईओ) की स्‍थापना के सरकार के पूर्ववर्ती निर्णय को रद्द करने का फैसला लिया है।
सीईओ की परिकल्‍पना पूर्व योजना आयोग के स्‍वतंत्र मूल्‍यांकन कार्यालय (आईईओ) के साथ ग्रामीण विकास कार्यक्रमों का संयुक्‍त मूल्‍यांकन करने के लिए की गई थी।
यह निर्णय ग्रामीण विकास कार्यक्रमों के मूल्‍यांकन अध्‍ययनों के प्रबंधन और संचालन के लिए ग्रामीण विकास मंत्रालय की आर्थिक और मॉनीटरींग विंग को जरूरत के आधार पर सुदृढ़ करने का मार्ग प्रशस्‍त करेगा।
