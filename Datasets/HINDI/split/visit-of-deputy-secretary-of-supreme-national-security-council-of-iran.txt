ईरान की सुप्रीम नेशनल सिक्‍यूरिटी काउंसिल के डिप्‍टी सेक्रेटरी श्री अमीर सईद इरावानी, राष्‍ट्रीय उप सुरक्षा सलाहकार डा. अरविंद गुप्‍ता के निमंत्रण पर इन दिनों भारत की यात्रा पर हैं।
श्री इरावानी 22 जुलाई को भारत आए थे और उनकी यात्रा 24 जुलाई को समाप्‍त होगी।
भारतीय और ईरानी पक्ष ने 22 जुलाई 2015 को प्रतिनिधिमंडल स्‍तर की बातचीत की।
भारत और ईरान के सुरक्षा संस्‍थानों के बीच बातचीत की प्रक्रिया नियमित रूप से चल रही है।
दोनों पक्षों ने आपसी हित के क्षेत्रीय और द्विपक्षीय मुद्दों पर विचारों का आदान-प्रदान किया और भविष्‍य में भी बातचीत जारी रखने पर सहमति व्‍यक्‍त की।
ईरानी प्रतिनिधिमंडल ने विदेश सचिव डा. एस. जयशंकर और राष्‍ट्रीय सुरक्षा सलाहकार श्री अजीत डोवाल से 23 जुलाई 2015 को भेंट की।
