प्रधानमंत्री श्री नरेन्द्र मोदी ने आज नेपाल के प्रधानमंत्री श्री सुशील कोइराला से टेलीफोन पर बातचीत की।
प्रधानमंत्री ने नेपाल में हुई हिंसा में मारे गए लोगों के प्रति दुख व्यक्त किया और मृतकों के परिजनों और नेपाल की जनता के प्रति संवेदना प्रकट की।
प्रधानमंत्री श्री मोदी ने राजनीतिक और सामाजिक अस्थिरता पर चिंता व्यक्त करते हुये की कहा कि यह हाल ही में नेपाल में आये भूकम्‍प की त्रासदी और बढ़ा देगी।
प्रधानमंत्री ने कानून और व्‍यवस्‍था बनाये रखने के लिये संयम बरतने का आग्रह किया।
उन्‍होंने सरकार, सभी राजनीतिक दलों और नेपाल की जनता से हिंसा छोड़कर सामाजिक सद्भाव बनाये रखने की अपील की।
उन्‍होंने नेपाल में शांति प्रक्रिया और संविधान निर्माण में एतिहासिक प्रगति की सराहना की।
उन्होंने फिर संदेश दिया कि नेपाल के राजनेताओं को सभी मसले प्रत्येक राजनीतिक दलों के बीच बातचीत कर और जनता सहित व्यापक संभव विचार-विमर्श की प्रक्रिया के जरिए हल करने चाहिए, ताकि समाज के सभी वर्गों के बीच विश्वास और भरोसे का वातावरण मजबूत बन सके।
इस समाधान में विविधतापूर्ण समाज के सभी नागरिकों के आशाओं को शामिल करने की भावना प्रतिबिंबित हो और नेपाल एकजुट, शांत, स्थिर और समृद्ध बने।
प्रधानमंत्री ने कहा कि एक पड़ोसी के तौर पर भारत नेपाल की सुरक्षा के लिए हरसंभव कार्य करेगा।
प्रधानमंत्री श्री मोदी ने प्रधानमंत्री श्री कोइराला को आश्वासन दिया कि भारत की केवल एक ही मंशा है कि वह एक शांतिपूर्ण, सुरक्षित, स्थिर, जनतांत्रिक और समृद्ध नेपाल का उदय होते देखना चाहता है, जो अपने समृद्ध सामाजिक विविधता, प्रचूर संसाधनों और अद्भूत प्रतिभा से मजबूती हासिल करे।
उन्होंने दोहराया कि भारत, नेपाल की जनता की आकांक्षाओं और प्राथमिकता के अनुसार उनके लक्ष्य को हासिल करने में उसे हर प्रकार का समर्थन देता रहेगा।
