प्रधानमंत्री श्री नरेन्‍द्र मोदी और जापान के प्रधानमंत्री श्री शिंजो आबे की एनएसएस 2016 के अवसर पर मुलाकात हुई।
जापान के साथ विशेष सामरिक और वैश्विक भागीदारी के संदर्भ में दोनों देशों के प्रधानमंत्रियों के बीच बेहद सौहार्दपूर्ण महौल में विचार-विमर्श किया गया।
प्रधानमंत्री अबे ने दिसंबर, 2015 में भारत की अपनी द्विपक्षीय यात्रा के दौरान उत्‍कृष्‍ट आतिथ्‍य के लिए प्रधानमंत्री मोदी को धन्‍यवाद दिया।
उन्‍होंने कहा कि इस दौरान उनकी वाराणसी यात्रा अविस्‍मरणीय थी।
प्रधानमंत्री अबे ने स्‍वीकार किया कि प्रधानमंत्री मोदी के नेतृत्‍व में भारतीय अर्थव्‍यवस्‍था अब वैश्विक विकास के इंजन के रूप में काम कर रही है।
दोनों नेताओं ने प्रधानमंत्री अबे की यात्रा के दौरान लिए गए निर्णयों की समीक्षा की और इनके तीव्र गति से कार्यान्‍वयन पर संतोष भी व्‍यक्‍त किया।
प्रधानमंत्री अबे ने जानकारी दी कि वाराणसी में सम्‍मेलन केंद्र परियोजना को आगे बढ़ाने के लिए जापान से एक सर्वेक्षण अभियान दल मई में भारत आएगा।
दोनों नेताओं ने आगामी व्‍यापार और निवेश को प्रोत्‍साहन देने के उपायों पर भी विचार-विमर्श किया।
प्रधानमंत्री ने इंटरनेशनल फ्लीट रिव्‍यू में जापान की मजबूत भागीदारी के लिए प्रधानमंत्री अबे को धन्‍यवाद दिया।
दोनों नेताओं ने आतंकवाद के निरंतर खतरे पर भी विचार-विमर्श किया और अंतरराष्‍ट्रीय समुदाय के द्वारा इससे निपटने के लिए चुनिंदा दृष्टिकोण अपनाने से बचने की भी आवश्‍यकता पर जोर दिया।
उन्‍होंने अंतरराष्‍ट्रीय और क्षेत्रीय मुद्दों की भी समीक्षा की।
प्रधानमंत्री अबे ने कहा कि वह इस वर्ष में प्रधानमंत्री मोदी की द्विपक्षीय जापान यात्रा को लेकर बेहद आशान्वित हैं।
