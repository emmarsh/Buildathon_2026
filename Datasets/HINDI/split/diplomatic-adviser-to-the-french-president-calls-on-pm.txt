फ्रांस के राष्ट्रपति के राजनयिक सलाहकार श्री जैक्स ऑडीबर्ट ने आज प्रधानमंत्री श्री नरेन्द्र मोदी से मुलाकात की।
प्रधानमंत्री ने 2015 में अपनी फ्रांस यात्रा और 2016 में गणतंत्र दिवस के मुख्य अतिथि के तौर पर राष्ट्रपति ओलांद की भारत यात्रा को याद किया और कहा कि इन यात्राओं ने आने वाले वर्षों में द्विपक्षीय संबंधों को मजबूत बनाने के लिए नींब रखी।
प्रधानमंत्री ने कहा कि भारत और फ्रांस के बीच द्विपक्षीय संबंधों का दायरा रक्षा, अंतरिक्ष और असैन्य परमाणु सहयोग के त्रय से बढ़कर आतंकवाद से मुकाबला, समुद्री सुरक्षा और नवीकरणनीय ऊर्जा जैसे विभिन्न क्षेत्रों तक विस्तृत हो चुका है।
प्रधानमंत्री ने जलवायु परिवर्तन के खिलाफ वैश्विक प्रयासों के तहत एक ऐतिहासिक उपलब्धि के तौर पर अंतरराष्ट्रीय सौर गठबंधन की स्थापना को याद किया और इस पहल में समर्थन के लिए फ्रांस की सराहना की।
प्रधानमंत्री ने स्मार्ट सिटी, शहरी परिवहन एवं बुनियादी ढांचे के विकास में अधिक से अधिक द्विपक्षीय सहयोग का आमंत्रण किया।
