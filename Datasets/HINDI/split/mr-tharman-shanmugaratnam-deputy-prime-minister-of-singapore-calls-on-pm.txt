आज सिंगापुर के उप-प्रधानमंत्री श्री थर्मन शनमुगरत्‍नम ने प्रधानमंत्री श्री नरेंद्र मोदी से मुलाकात की।
प्रधानमंत्री ने सिंगापुर के पूर्व राष्‍ट्रपति एस आर नाथन के दुखद निधन पर सिंगापुर के लोगों को अपनी हार्दिक सहानुभूति दी।
प्रधानमंत्री ने कहा कि सिंगापुर ने अपने महान व्‍यक्तियों में से एक महान व्‍यक्ति को खो दिया है।
श्री शनमुगरत्‍नम ने विभिन्‍न द्विपक्षीय सहयोग पहलों, विशेष रूप से कौशल विकास और स्‍मार्ट सिटी की स्थिति पर प्रधानमंत्री को अवगत कराया।
प्रधानमंत्री ने नवंबर 2015 की अपनी सिंगापुर यात्रा को याद किया जिसमें द्विपक्षीय संबंध ‘’कूटनीतिक साझेदारी’’ में परिवर्तित हुई थी और कहा कि मैं सिंगापुर के प्रधानमंत्री ली सियन लूंग की भविष्‍य में भारत यात्रा को लेकर आशान्वित हूं।
