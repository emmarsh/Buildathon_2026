प्रधानमंत्री श्री नरेन्‍द्र मोदी ने आज नई दिल्‍ली में सोमनाथ ट्रस्‍ट की एक बैठक में एक ट्रस्‍टी के बतौर भाग लिया।
इस बैठक में ट्रस्‍ट के अध्‍यक्ष श्री केशुभाई पटेल और अन्‍य ट्रस्टियों-श्री एल के आडवाणी, श्री पी के लाहिरी, श्री हर्षवर्धन नेओटिया और श्री जे डी परमार ने भी भाग लिया।
बैठक में श्री प्रस्‍सनवदन मेहता, जो एक ट्रस्‍टी थे, के निधन पर शोक व्‍यक्‍त किया गया।
ट्रस्टियों ने सोमनाथ परिसर को पर्यटकों के लिए और ज्‍यादा आकर्षक बनाने के तरीकों और माध्‍यमों पर विचार किया।
उन्‍होंने पर्यटकों के बढ़ती संख्‍या को ध्‍यान में रखते हुए शहर के बुनियादी ढांचे पर भी विचार किया।
ट्रस्‍ट की वर्तमान में जारी परियोजनाओं पर भी चर्चा की गई।
ट्रस्टियों ने ट्रस्‍ट के अध्‍यक्ष के रूप में श्री केशुभाई पटेल को एक और वर्ष के लिए नामांकित किया।
