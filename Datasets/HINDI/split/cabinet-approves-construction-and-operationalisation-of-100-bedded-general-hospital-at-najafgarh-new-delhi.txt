प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने नई दिल्‍ली के नजफगढ़ के ग्रामीण स्‍वास्‍थ्‍य प्रशिक्षण केंद्र (आरएचटीसी) में करीब 95 करोड़ रुपये की अनुमानित लागत से 100 बिस्‍तरों के सामान्‍य अस्‍पताल निर्माण एवं परिचालन को मंजूरी दी।
इस परियोजना की परिक्‍लपना दो वर्ष पूर्व नजफगढ़ के आसपास के 73 गांवों की 13.65 लाख स्‍थानीय आबादी को स्‍वास्‍थ्‍य सुविधाएं मुहैया कराने के लिए 100 बिस्‍तरों वाले अस्‍पताल की स्‍थापना की गई थी।
इस अस्‍पताल में ब्‍लड बैंक, नैदानिक सेवाएं, एवं अलग से बाह्य रोगी विभाग (ओपीडी) सहित मेडिसन, ऑब्‍सटेट्रिक्‍स एंड गायनेकोलॉजी, पेडियाट्रिक्‍स एंड सर्जरी में चार प्रमुख क्‍लीनिकल सेवाएं उपलब्‍ध होंगी।
इसमें जनरल मेडिसन, सर्जरी, डेंटल, ईएनटी, ऑप्‍थेलमोलॉजी, ऑडियोमेट्री एवं पेडियाट्रिक केयर ओपीडी के संचालन के लिए 30 डॉक्‍टर, 40 नर्स एवं 50 से अधिक सहायक स्‍वास्‍थ्‍य सेवा कर्मचारी होंगे।
इस अस्‍पताल से स्‍थानीय आबादी खासकर महिलाओं और बच्‍चों जैसे वंचित तबकों के लिए स्‍वास्‍थ्‍य सुविधाओं तक पहुंच सुनिश्चित होगी।
यह इस क्षेत्र में लोगों को शिशु एवं मातृत्‍व देखभाल सेवाएं, ट्रॉमा देखभाल सेवाएं एवं बुनियादी नैदानिक, थेराप्‍यूटिक, प्रिवेंटिव एवं क्‍यूरेटिव सेवाएं मुहैया कराएगा।
इस अस्‍पताल के अपने सभी विभागों और पर्याप्‍त मानव संसाधन के साथ मई 2020 तक पूरी तरह परिचालन में होने का अनुमान है।
