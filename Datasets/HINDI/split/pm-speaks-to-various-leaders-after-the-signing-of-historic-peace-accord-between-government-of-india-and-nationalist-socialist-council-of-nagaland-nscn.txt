प्रधानमंत्री श्री नरेन्‍द्र मोदी ने भारत सरकार और नेशनल सोशलिस्‍ट काउंसिल ऑफ नागालैंड (एनएससीएन) के मध्‍य ऐतिहासिक शांति समझौते पर हस्‍ताक्षर होने के बाद अनेक नेताओं से बातचीत की।
प्रधानमंत्री ने इस अवसर पर नागालैंड के राज्‍यपाल श्री पद्मनाभ आचार्य, नागालैंड के मुख्‍यमंत्री श्री टी. आर. जेलियांग, पूर्व प्रधानमंत्री डॉ. मनमोहन सिंह, लोकसभा में विपक्ष के नेता श्री मल्लिकार्जुन खड़गे, जनता दल (यूनाइटिड) नेता शरद यादव, समाजवादी पार्टी नेता श्री मुलायम सिंह यादव, सीपीआई (एम) नेता श्री सीताराम येचुरी, बीएसपी नेता कुमारी मायावती, राकांपा अध्‍यक्ष श्री शरद पवार, तमिलनाडु की मुख्‍यमंत्री सुश्री जे. जयललिता, पश्चिम बंगाल की मुख्‍यमंत्री ममता बनर्जी, डीएमके नेता और तमिलनाडु के पूर्व मुख्‍यमंत्री श्री एम. करुणानिधि, जनता दल (सेक्‍युलर) नेता श्री एच. डी. देवगौड़ा और कांग्रेस अध्‍यक्ष श्रीमती सोनिया गांधी से बातचीत की।
