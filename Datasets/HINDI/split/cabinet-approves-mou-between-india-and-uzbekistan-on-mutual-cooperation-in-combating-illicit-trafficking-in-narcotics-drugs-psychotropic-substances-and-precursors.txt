प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने नशीली दवाओं और मादक पदार्थों की तस्‍करी की रोकथाम के लिए भारत और उज्‍बेकिस्‍तान के बीच परस्‍पर सहयोग के समझौता ज्ञापन को मंजूरी दे दी है।
लाभ:
इस करार से नशीली दवाओं और मादक पदार्थों की तस्‍करी को रोकने के लिए दोनों देशों के परस्‍पर सहयोग से प्रभावी नियम बनाए जा सकेंगे।
इसके जरिए दोनों देशों की सरकारों के बीच संस्‍थागत स्‍तर पर प्रभावी संपर्क भी स्‍थापित किया जा सकेगा।
करार के लागू होने के साथ ही अंतर्राष्‍ट्रीय स्‍तर पर हो रही नशीली दवाओं की तस्‍करी पर रोक लगाने में भी मदद मिलेगी।
