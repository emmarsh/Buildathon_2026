प्रधानमंत्री श्री नरेन्द्र मोदी ने द्वितीय विश्व युद्ध के दौरान हिरोशिमा पर किए गए परमाणु हमले में जान गंवाने वाले लोगों को श्रद्धांजलि दी है।
प्रधानमंत्री ने अपने संदेश में कहा है, “मैं उन सभी को श्रद्धांजलि देता हूं जिन्होंने हिरोशिमा पर हुए परमाणु हमले में अपनी जान गंवाई।
यह बमबारी हमें युद्ध की विभीषिका और मानवता पर उसके भयंकर परिणाम की याद दिलाती है।
मानवता की हर समस्या का हल शांति और प्रगति में निहित है।
आइए हम कंधे से कंधा मिलाकर एक शांतिपूर्ण और हिंसा से मुक्त विश्व का निर्माण करें।”
