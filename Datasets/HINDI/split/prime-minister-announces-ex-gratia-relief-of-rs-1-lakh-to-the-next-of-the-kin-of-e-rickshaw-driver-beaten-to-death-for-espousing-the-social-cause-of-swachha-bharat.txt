प्रधानमंत्री श्री नरेन्‍द्र मोदी, जो इस समय विदेश दौरे पर है, ने ई-रिक्शा ड्राईवर श्री रविन्‍द्र कुमार के आश्रितों को प्रधानमंत्री सहायता कोष से एक लाख रुपए की राहत राशि की मंजूरी दी है ।
उसने नई दिल्‍ली में एक सार्वजनिक स्‍थान पर पेशाब करने से दो व्‍यक्तिों को रोका था ।
प्रधानमंत्री ने इस घटना की भर्त्‍सना की है और अधिकारियों को निर्देश दिए है कि ऐसा अमानवीय कृत्‍य करने वाले दोषियों को क़ानून के अंतर्गत दंडित किया जाए ।
इससे पहले शहरी विकास और सूचना एवं प्रसारण मंत्री श्री एम.वैंकया नायडू ने जीटीबी नगर नई दिल्‍ली स्थित ई-रिक्शा ड्राईवर के घर जाकर उनके परिवार से मिले ।
उन्‍होंने परिवारजनों को अपने वेतन से 50,000/- राशि का चेक भी दिया और इस अमानवीय कृत्‍य को निंदनीय बताया ।
श्री नायडू ने कहा कि अपराधियों को अवश्‍य ही दंडित किया जाए ।
