मलेशियाई संसद के सदस्य और मलेशिया कियाडिलन रक्यत पार्टी के नेता श्री दतुक सेरी अनवर इब्राहिम ने आज प्रधानमंत्री श्री नरेन्द्र मोदी से भेंट की।
श्री इब्राहिम के साथ मलेशियाई संसद के दो सदस्य श्री केशवन सुब्रमण्यम और श्री संथारा कुमार रामानायडू भी थे।
प्रधानमंत्री ने पी.के.आर पार्टी के अध्यक्ष निर्वाचित होने पर श्री इब्राहिम को शुभकामनाएं दी।
प्रधानमंत्री ने मई 2018 में मलेशिया में हुई मुलाकात को याद किया।
प्रधानमंत्री ने मलेशिया के प्रधानमंत्री डॉ. महातिर मोहम्मद के प्रति भी सम्मान व्यक्त किया।
दोनों राजनेताओं ने परस्पर हित के द्विपक्षीय, क्षेत्रीय और वैश्विक मुद्दों पर चर्चा की।
