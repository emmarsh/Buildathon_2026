प्रधानमंत्री ने आंध्र प्रदेश की नई राजधानी का शिलान्यास किया।
तिरुपति हवाईअड्डे पर गरुड़ टर्मिनल का उद्घाटन।
तिरुपति में मोबाइल मैन्यूफैक्चरिंग हब का शिलान्यास।
तिरुमाला मंदिर में प्रार्थना करने के बाद प्रधानमंत्री ने कहा, देश में शांति एकता और सदभावना रहे।
प्रधानमंत्री श्री नरेन्द्र मोदी ने आज आंध्र प्रदेश की नई राजधानी अमरावती के शिलान्यास समारोह में हिस्सा लिया।
इस समारोह के अवसर पर उन्होंने एक पट्टिका का अऩावरण किया।
इस मौके पर उन्होंने आंध्रप्रदेश को किए गए केंद्र सरकार के सभी वादे पूरे करने का वचन दिया।
प्रधानमंत्री ने शिलान्यास समारोह में आंध्र प्रदेश के मुख्यमंत्री श्री चंद्रबाबू नायडू की तारीफ की।
उन्होंने कहा कि श्री नायडू जिस उत्साह से आंध्र प्रदेश की नई राजधानी के निर्माण का अपने हाथ में लिया है वह काबिले तारीफ है।
उन्होंने कहा कि मुख्यमंत्री ने दुनिया भर में शहरीकरण के बेहतरीन तौर-तरीकों को इसमें शामिल करने की कोशिश कर रहे हैं जो प्रंशसनीय है।
उन्होंने कहा कि शहरीकरण को एक मौके की तरह देखा जाना चाहिए न कि चुनौती की तरह।
उन्होंने उम्मीद जताई कि अमरावती देश के सभी शहरों के लिए एक आदर्श पेश करेगा।
प्रधानमंत्री ने इस बात की खुशी जताई कि तेलंगाना के मुख्यमंत्री श्री के चंद्रशेखर राव को इस अवसर पर खास तौर पर आमंत्रित किया गया।
उन्होंने कहा आंध्र प्रदेश और तेलंगाना दोनों की आत्मा तेलुगु है।
उन्होंने उम्मीद जताई की दोनों राज्य तेजी से प्रगति करेंगे।
प्रधानमंत्री ने आंध्र प्रदेश और केंद्र की ओर से मिल कर राज्य में मानव संसाधन विकास की दिशा में किए जा रहे प्रयासों की तारीफ की।
उऩ्होंने उम्मीद व्यक्त की आंध्र प्रदेश स्टार्ट-अप क्षेत्र में अग्रणी बन कर उभरेगा।
वहां मौजूद लोगों से उन्होंने कहा कि मेरे पास भी आपकी तरह मिट्टी और पानी है।
उन्होंने कहा, मैं नई राजधानी के लिए यमुना नदी का पानी और संसद भवन परिसर की मिट्टी लाया हूं।
यह एक तरह से राष्ट्रीय राजधानी के अमरावती की ओर जाने का प्रतीक है।
प्रधानमंत्री श्री मोदी ने तिरुपति हवाईअड्डे पर गरुड़ टर्मिनल का उद्घाटन किया।
उन्होंने कहा केंद्र सरकार बेहतर बुनियादी संरचना के जरिये पयर्टन सेक्टर को बढ़ावा देने की कोशिश कर रही है।
प्रधानमंत्री ने तिरुपति में श्री वेंकटेश्वर मोबाइल और इलेक्ट्रॉनिक्स हब की आधारशिला रखी।
श्री नरेंद्र मोदी ने तिरुपति के तिरुमला मंदिर में पूजा-अर्चना की।
उन्होंने कहा कि भगवान बालाजी देश के आम आदमी को खुशहाली और समृद्धि का आशीर्वाद दें।
