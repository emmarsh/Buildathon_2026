प्रधानमंत्री श्री नरेन्‍द्र मोदी ‘मन की बात’ की अगली श्रृंखला में 26 अप्रैल को राष्‍ट्र को संबोधित करेंगे।
एक ट्वीट में उन्‍होंने कहा, “26 अप्रैल को मन की बात के लिए आशान्वित।”
रेडियो कार्यक्रम का यह सातवां संस्‍करण है जिसमें प्रधानमंत्री नागरिकों के साथ अपने विचारों को बांटेंगे।
प्रधानमंत्री ”मन की बात” के पहले छह संस्‍करणों में लोगों के साथ सीधी बात कर चुके हैं।
उन्‍होंने लोगों के साथ स्‍वच्‍छ भारत, खादी को बढ़ावा, कौशल विकास, विकलांग बच्‍चों को छात्रवृत्ति, शै‍क्षणिक संस्‍थानों के लिए बुनियादी ढांचा, नशीले पदार्थों के खतरे और किसानों से जुड़े मुद्दों पर अपने दिल की बात कही।
22 मार्च के पिछले प्रसारण में उन्‍होंने किसानों की परेशानियों पर बात की और कहा कि सरकार उनकी समस्‍याओं के समाधान के लिए उचित और तेजी से कदम उठाएगी और उन्‍हें कठिन परिस्थितियों से निकालने के लिए हर संभव मदद करेगी।
एक अन्‍य संस्‍करण में प्रधानमंत्री ने छात्रों से आग्रह किया कि वे अपनी परीक्षा का तनाव और चिंताएं त्‍याग दें तथा सकारात्‍मक सोच अपनाएं।
उन्‍होंने अमरीकी राष्‍ट्रपति बराक ओबामा की भारत यात्रा के दौरान ”मन की बात” कार्यक्रम के जरिये अनेक मुद्दों पर लोगों के साथ विचारों का आदान-प्रदान किया।
प्रधानमंत्री ने MyGov.in के जरिये अपने विचारों को बांटने के लिए लोगों को समय-समय पर आमंत्रित किया है।
इस कार्यक्रम को देश भर की जनता की उत्‍साहवर्धक प्रतिक्रिया मिली।
इसका आकाशवाणी और दूरदर्शन के सभी चैनलों पर एक साथ प्रसारण होता है।
यह कार्यक्रम प्रधानमंत्री की आधिकारिक वेबसाइट पर सीधे देखा जा सकता है।
