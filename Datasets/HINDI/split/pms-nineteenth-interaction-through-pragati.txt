प्रधानमंत्री श्री नरेन्‍द्र मोदी ने आज सकारात्‍मक शासन और समयानुसार कार्यान्‍वयन के उद्देश्‍य से विकसित सूचना संचार प्रौद्योगिकी आधारित एक बहुविध प्‍लेटफार्म-प्रगति के माध्‍यम से बातचीत की।
प्रधानमंत्री ने डाक सेवाओं से संबंधित शिकायतों के संचालन और समाधान की दिशा में प्रगति की समीक्षा की।
उन्‍होंने कहा कि डाक सेवाओं का महत्‍व फिर से बढ़ रहा है।
उन्‍होंने यह जानना चाहा कि प्रक्रियाओं में कौन-से बदलाव किए गए हैं और कोताही के लिए जिम्‍मेदार अधिकारियों के विरूद्ध कौन-सी कार्रवाई की गई हैं।
उन्होंने डाक विभाग में मानव संसाधन प्रबंधन, प्रणाली सुधार के महत्‍व और बुनियादी सुविधाओं की मजबूती पर जोर दिया।
प्रधानमंत्री ने हिमाचल प्रदेश, हरियाणा, उत्‍तराखंड, उत्‍तर प्रदेश, आंध्र प्रदेश, कर्नाटक, तमिलनाडु, ओडिशा, मध्‍य प्रदेश और महाराष्‍ट्र सहित कई राज्‍यों में रेलवे, सड़क और बिजली क्षेत्रों में महत्‍वपूर्ण बुनियादी परियोजनाओं की प्रगति की समीक्षा की।
प्रधानमंत्री ने ‘’अपराध और अपराधी ट्रेकिंग नेटवर्क और प्रणाली (सीसीटीएनएस)’’ की विस्‍तृत समीक्षा की।
उन्‍होंने राज्‍यों से मांग करते हुए कहा कि वे इस नेटवर्क को उच्‍च प्राथमिकता दें, ताकि कानून-व्‍यवस्‍था के हित में और अपराधियों के विरूद्ध न्‍यायिक प्रक्रिया चलाने में इसका अधिकतम लाभ प्राप्‍त किया जा सके।
