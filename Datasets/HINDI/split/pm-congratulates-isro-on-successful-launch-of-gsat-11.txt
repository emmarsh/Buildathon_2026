प्रधानमंत्री श्री नरेन्‍द्र मोदी ने जीसैट -11 के सफल प्रक्षेपण पर भारतीय अंतरिक्ष अनुंसधान संगठन, इसरो को बधाई दी है।
प्रधानमंत्री ने कहा “हमारे अंतरिक्ष कार्यक्रम का यह एक प्रमुख मील का पत्‍थर है, जो दूरदराज के क्षेत्रों को जोड़कर करोड़ों भारतीयों के जीवन में बड़ा बदलाव लाएगा।
भारत के सबसे वजनी, बड़े और अत्‍याधुनिक संचार उपग्रह -जीसैट-11 के सफल प्रक्षेपण के लिए इसरो को बधाई”।
श्री मोदी ने कहा “देश को नित नए नवाचार करने वाले और उपलब्धियों तथा सफलता के उच्‍च कीर्तिमान बनाने वाले अपने वैज्ञानिकों पर गर्व है।
उनके उल्‍लेखनीय कार्य प्रत्‍येक भारतीय के लिए प्रेरणादायी है”।
