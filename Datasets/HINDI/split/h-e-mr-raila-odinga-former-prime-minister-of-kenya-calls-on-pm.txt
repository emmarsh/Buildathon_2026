प्रधानमंत्री श्री नरेंद्र मोदी आज नई दिल्ली में केन्या के पूर्व प्रधानमंत्री और वहां के विरोधी दल के नेता महामहिम श्री रैला ओडिंगा से मिले।
प्रधानमंत्री मोदी ने उनके पुराने संबंध को याद किया, जब गुजरात के मुख्यमंत्री के रूप में वह केन्या गए थे।
श्री ओडिंगा ने भी 2009 और 2012 में भारत की अपनी यात्रा का स्मरण किया।
दोनों नेताओं ने हाल के वर्षों में भारत-केन्या संबंधों में हुई प्रगति तथा पारस्परिक हित के क्षेत्रीय और वैश्विक विषयों पर बातचीत की।
