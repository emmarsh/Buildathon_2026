प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने दोहरे कराधान से बचाव के लिए भारत और पुर्तगाल के बीच कॉन्‍वेंशन में संशोधन के प्रोटोकॉल पर हस्ताक्षर को मंजूरी दी है।
यह प्रोटोकॉल आय पर कर के संबंध में राजकोषीय चोरी की रोकथाम भी सुनिश्चित करेगा।
इस प्रोटोकॉल के लागू होने पर भारत और पुर्तगाल कर संबंधी सूचनाओं के आदान-प्रदान करने में समर्थ होंगे जिससे दोनों देशों के कर अधिकारियों को कर चोरी पर लगाम लगाने में मदद मिलेगी।
