प्रधानमंत्री श्री नरेन्‍द्र मोदी ने पहले संविधान दिवस के ऐतिहासिक अवसर पर देश के लोगों को बधाई दी है।
प्रधानमंत्री ने भारतीय संविधान में डॉ. बाबा साहेब अम्‍बेडकर के योगदान के लिए उन्‍हें नमन किया।
प्रधानमंत्री ने कहा, “पहले संविधान दिवस के ऐतिहासिक अवसर पर राष्‍ट्र की जनता को बधाई।
यह दिवस आपको संविधान के बारे में और अधिक जानकारी हासिल करने के लिए प्रेरित करे।
यह दिवस भारत के संविधान निर्माण के लिए अथक प्रयास करने वाले उन सभी महान महिलाओं और पुरूषों के प्रति श्रद्धांजलि है, जिस पर हमें गर्व है।
डॉ. बाबा साहेब अम्‍बेडकर के उत्‍कृष्‍ट योगदान को स्‍मरण किये बिना हमारे संविधान का उल्‍लेख अधूरा होगा।
मैं उन्‍हें सलाम करता हूं।
हमारे संविधान के आदर्शों और मूल्‍यों को हम हमेशा बनाये रखें और ऐसे भारत का निर्माण करें जिस पर हमारे संस्‍थापक प्रणेताओं को अति गर्व हो।”
