प्रधानमंत्री श्री नरेन्द्र मोदी आज अहमदाबाद के जसपुर में विश्व उमिया धाम परिसर का शिलान्यास किया।
इस अवसर पर उपस्थित उत्साही जनसमूह को संबोधित करते हुए उन्होंने कहा कि कोई भी, कभी भी, हमारे समाज को सृदृढ़ बनाने में संतों और साधुओं की भूमिका को भुला नही सकता।
प्रधानमंत्री ने कहा कि उन्होंने हमें बहुमूल्य उपदेश दिये हैं।
उन्होंने हमें बुराईयों और उत्पीड़न से लड़ने की ताकत भी दी।
प्रधानमंत्री ने कहा कि हमारे संतों और साधुओं ने हमें हमारे अतीत का सर्वश्रेष्ठ अवशोषित करने और साथ-साथ आगे की ओर देखने तथा समय के साथ परिवर्तित होने की भी सीख दी।
जिन पहलों से लोगों को लाभ हुआ है उनका उल्लेख करते हुए प्रधानमंत्री ने कहा कि छोटे स्तर पर कोई कार्य करना केन्द्र सरकार को स्वीकार्य नहीं है।
उन्होंने कहा कि केन्द्र सरकार का काम हमेशा ही बड़े स्तर पर होगा जिससे समाज के सभी वर्गों को लाभ पहुंच सके।
प्रधानमंत्री ने कहा कि समुदाय स्तर पर, युवाओं के लिए सर्वश्रेष्ठ गुणवत्तापूर्ण शिक्षा पर जोऱ देना महत्वपूर्ण है।
प्रधानमंत्री ने दृढ़तापूर्वक कहा कि जो लोग माँ उमिया में भरोसा रखते हैं, वे कभी भी कन्या भ्रूण हत्या का समर्थन नहीं कर सकते।
प्रधानमंत्री ने लोगों से एक ऐसे समाज की रचना करने में सहायता करने की अपील की, जहां लैगिंक आधार पर कोई भेदभाव न हो।
