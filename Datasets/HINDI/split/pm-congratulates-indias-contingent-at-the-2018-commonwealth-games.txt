प्रधानमंत्री श्री नरेन्द्र मोदी ने राष्ट्रमंडल खेल-2018 के भारतीय दल को बधाई दी।
“राष्ट्रमंडल खेल-2018 में भारतीय दल ने प्रत्येक भारतीय को गौरवान्वित किया है।
हमारे सभी खिलाड़ियों ने अपना सर्वश्रेष्ठ प्रदर्शन दिया और बहुत अच्छी तरह खेले।
मैं उन सभी एथलीटों को बधाई देता हूँ जो पदकों के साथ वापस आ रहे हैं।
राष्ट्रमंडल खेल-2018 में भारत का प्रतिनिधित्व करने वाला प्रत्येक एथलीट हमें प्रेरित करता है।
उनका जीवन, समर्पण की शक्ति और कभी ना हार मानने वाली भावना को दर्शाता है।
इस भावना की वजह से इन खिलाड़ियों ने अनगिनत बाधाओं को पार करके राष्ट्रमंडल खेलों में सफलता की ऊंचाईयों को छूआ।
मैं आशा करता हूँ कि राष्ट्रमंडल खेल-2018 की सफलता युवाओं को खेलों के प्रति प्रेरित करेगी तथा प्रत्येक व्यक्ति के लिए स्वस्थ जीवन के महत्व के प्रति जागरूकता बढ़ाएगी।
सरकार फिट इंडिया आंदोलन को मज़बूत करने के लिए हर संभव प्रयास कर रही है।”
प्रधानमंत्री ने उक्त बातें ट्वीटों के माध्यम से कहीं।
