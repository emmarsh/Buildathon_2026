प्रधानमंत्री श्री नरेन्द्र मोदी की अध्यक्षता में केन्द्रीय मंत्रिमंडल ने स्वास्थ्य और औषधि के क्षेत्र में भारत तथा इटली के बीच सहयोग संबंधी सहमति-ज्ञापन को पूर्व प्रभाव से मंजूरी दे दी।
सहमति-ज्ञापन पर नई दिल्ली में 29 नवंबर, 2017 को हस्ताक्षर किए गए।
सहमति ज्ञापन में निम्नलिखित क्षेत्रों में सहयोग होगा-
1. चिकित्सकों, अधिकारियों, अन्य स्वास्थ्य प्रोफेशनलों और विशेषज्ञों का आदान-प्रदान और प्रशिक्षण
2. मानव संसाधन और स्वास्थ्य सेवाओं के विकास तथा स्वास्थ्य सुविधा केन्द्रों की स्थापना में सहायता
3. स्वास्थ्य में मानव संसाधन का अल्पकालीन प्रशिक्षण
4. औषध, चिकित्सा उपकरणों और सूचना के आदान-प्रदान के लिए नियम
5. औषध और पक्षों द्वारा अन्य चिन्हित क्षेत्रों में व्यापार विकास अवसरों को प्रोत्साहन
6. जेनेरिक और जरूरी दवाओं की उपलब्धता और दवा आपूर्ति के संबंध में सहायता
7. स्वास्थ्य उपकरणों और औषधीय उत्पादों की उपलब्धता
8. न्यूरो-कार्डियोवस्कुलर रोगों, कैंसर, सीओपीडी, मानसिक स्वास्थ्य और डीमेनशिया जैसे क्षेत्रों में सहयोग और द्विपक्षीय हित के संबंध में गैर-संक्रामक रोगों की रोकथाम में सहयोग।
इसमें एसडीजी-3 एवं संबंधित बिंदुओं पर जोर दिया गया है
9. संचारी रोगों और जीवाणु जनित रोगों पर जलवायु परिवर्तन प्रभाव वाले क्षेत्रों में सहयोग
10. एसडीजी-2 और पोषण सेवाओं के संबंध में कुपोषण (अतिपोषण और कमपोषण) सहित भोजन के पोषक पक्ष
11. उत्पादन, स्थानांतरण, वितरण और खाद्य आपूर्ति की सुरक्षा
12. खाद्य उद्योग संचालकों का प्रशिक्षण और अनुसंधान
13. स्वच्छता और खाद्य सुरक्षा तथा स्वस्थ भोजन आदतों पर नागरिकों को सूचित करना और जानकारी देना
14. पारस्परिक निर्णय के अनुसार सहयोग के अन्य क्षेत्र।
इस सहमति-ज्ञापन के क्रियान्वयन का जायजा लेने और समझौते के तहत अन्य विवरणों के लिए एक संयुक्त कार्य समूह स्थापित किया जाएगा।
