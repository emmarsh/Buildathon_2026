प्रधानमंत्री श्री नरेंद्र मोदी ने ओणम के अवसर पर लोगों को बधाई दी है।
प्रधानमंत्री ने कहा ‘ओणम के अवसर पर मलयाली मित्रों को बधाई।
ईश्‍वर करे ओणम हमारे जीवन में शांति, समृद्धि, भाईचारे और सच्‍चाई की भावना को बढ़ाए’।
इस अवसर पर प्रधानमंत्री ने ओणम के महत्‍व को राष्‍ट्रीय एकता, न्‍याय, शांति और समृद्धि के प्रतीक के रूप में बताया।
प्रधानमंत्री ने कहा ‘यह आश्‍चर्यजनक है कि किस प्रकार मलयाली समाज के सभी वर्ग ओणम मनाने के लिए एक साथ आ जाते हैं, जो इसे राष्‍ट्रीय एकता का एक विस्‍मयकारी अवसर बनाता है।
ओणम हमें राजा महाबली के गौरवपूर्ण युग की याद दिलाता है और यह दिन एक न्‍यायपूर्ण, शांतिपूर्ण और समृद्ध समाज के सृजन के प्रति हमारी प्रतिबद्धता को एक बार फिर पुष्‍ट करता है।
