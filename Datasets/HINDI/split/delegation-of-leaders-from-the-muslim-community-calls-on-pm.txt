मुस्लिम समुदाय के प्रतिनिधिमंडल के 30 नेताओं ने इमाम उमैर अहमद इल्‍यासी के नेतृत्‍व में आज प्रधानमंत्री श्री नरेन्‍द्र मोदी से मुलाकात की।
नेताओं से बातचीत करते हुए प्रधानमंत्री ने कहा कि वे न तो ऐसी राजनीति में विश्‍वास करते हैं जो साम्‍प्रदायिकता के आधार पर लोगों को बांटती है और न ही वे कभी साम्‍प्रदायिक भाषा का उपयोग करेंगे।
उन्‍होंने कहा कि बहुसंख्‍यक और अल्‍पसंख्‍यक की राजनीति ने देश को भारी नुकसान पहुंचाया है।
उन्‍होंने कहा कि रोजगार और विकास सभी समस्‍याओं का समाधान है और उनका ध्‍यान इसी पर के‍न्द्रित है।
प्रधानमंत्री ने केन्‍द्र सरकार द्वारा कौशल विकास के लिए उठाये गए कदमों और गुजरात के मुख्‍यमंत्री के तौर पर बालिकाओं की शिक्षा तथा पतंग उद्योग में नई जान फूंकने जैसे क्षेत्रों में किए गए कार्यों के बारे में बताया।
प्रधानमंत्री ने शब-ए-बराअत समारोह का व्‍यस्‍त अवसर होने के बावजूद नेताओं द्वारा समय निकाल कर उनसे मुलाकात करने की सराहना की।
प्रतिनिधिमंडल के सदस्‍यों ने पिछले एक वर्ष में प्रधानमंत्री के नेतृत्‍व की प्रशंसा की और कहा कि वे प्रगति एवं विकास के लिए प्रधानमंत्री के साथ भागीदारी करना चाहते हैं।
उन्‍होंने कहा कि मुस्लिम समुदाय ने वोट बैंक की बांटने की राजनीति को नकार दिया है और उनकी रुचि विकास में है।
नेताओं ने मुस्लिम युवाओं के एक हाथ में कुरान और दूसरे हाथ में कम्‍प्‍यूटर देने के प्रधानमंत्री के विजन के लिए उनको बधाई दी।
उन्‍होंने संयुक्‍त राष्‍ट्र द्वारा अंतर्राष्‍ट्रीय योग दिवस मनाये जाने में देश को मिली सफलता के लिए भी प्रधानमंत्री को बधाई दी।
इस अवसर पर अल्पसंख्‍यक मामलों के राज्‍य मंत्री श्री मुख्‍तार अब्‍बास नकवी और राष्‍ट्रीय सुरक्षा सलाहकार श्री अजित डोभाल भी उपस्थित थे।
1. इमाम उमैर अहमद इल्यासी मुख्य इमाम, अखिल भारतीय इमाम संगठन
2. डॉ. ख्वाजा इफ्तिखार अहमद अध्यक्ष, कौमी मजलिस-ए-शूरा
3. कारी मोहम्मद मियां मज़हरी अध्यक्ष, इस्लामिक काउंसिल ऑफ इंडिया
4. मौलाना मोहम्मद हारून इमाम व खतीब जामा मस्जिद, रेस कोर्स
5. मौलाना बिलाल अहमद सदस्य, शूरा तबलीगी जमाअत, हजरत निजामुद्दीन औलिया
6. मौलाना मोहम्मद यूनुस इमाम – दरगाह शरीफ अजमेर
7. मौलाना नसीरूद्दीन शाही इमाम, जामा मस्जिद कैथल
8. मौलाना मोहम्मद इकराम इमाम व खतीब जामा मस्जिद बंगलौर
9. मौलाना बुरहान अहमद कासमी शाही इमाम – जामा मस्जिद जयपुर
10. मौलाना अल्लामा जफर जनकपुरी शाही इमाम – मुबल्लिग-ए-आजम
11. मौलाना अय्यूब अली इमाम – मस्जिद शाहजहां अजमेर
12. मौलाना जाकिर हुसैन तबलीगी जमाअत
13. मौलाना अब्दुल मजीद शाही इमाम व खतीब जामा मस्जिद कैंट
14. मौलाना कारी अब्दुल लतीफ़ इमाम – मस्जिद सराय काले खां, मुहतमिम मदरसा फैज़िया मिफ्ताहुल क़ुरान
15. मौलाना इल्यास भरतपुरी इमाम व खतीब मुहतमिम मदरसा मआरिफुल क़ुरान, दिल्ली
16. मौलाना मुफ्ती जुल्फिकार अध्‍यक्ष, तंजीम-अइम्मा-ए-मसाजिद, उत्तर प्रदेश
17. मौलाना लुकमान तारापुरी इमाम-जामा मस्जिद आणंद, गुजरात
18. मौलाना आमिर इमाम-ख़तीब जामा मस्जिद, मेरठ
19. डॉ. परवेज अहमद भारत के पूर्व राष्ट्रपति स्वर्गीय फखरुद्दीन अली अहमद के पुत्र, विश्व प्रसिद्ध ह्दय विशेषज्ञ
20. डॉ. असगर अली खान अधिवक्‍ता, उच्‍च न्‍यायालय, दिल्‍ली
21. डॉ. फ़िरोज अहमद बख्‍त मौलाना अबुल कलाम आजाद के पौत्र
22. डॉ. असलम परवेज अहमद प्रधानाचार्य – जाकिर हुसैन कॉलेज
23. प्रो.
काजी उबैद उर-रहमान जामिया मिल्लिया इस्‍लामिया
24. मौलाना असगर अली शाही इमाम, पटना
25. मोहम्‍मद कासिम पत्रकार
26. मौलाना बिलाल अहमद बिजरौलवी मुहतमिम मदरसा जामिया अरबिया
27. मौलाना उस्‍मान गनी कादरी अध्‍यक्ष, अमीन-ए- शरीयत, गुजरात
28. प्रो.
अब्‍दुल हलीम खान चेयरमैन, गर्ल्‍स कॉलेज, इंदौर
29. मौलाना क़ल्‍बे रूशैद शिया आलिम-ए-दीन
30. मौलाना मुफ्ती अफरोज आलम क़ासमी काजी अध्यक्ष – मरकजी मिल्ली फाउंडेशन
