प्रधानमंत्री श्री नरेन्‍द्र मोदी कल मुंबई का दौरा करेंगे।
वह एशियन इन्‍फ्रास्‍ट्रक्‍चर इन्‍वेस्‍टमेंट बैंक (एआईआईबी) की तीसरी वार्षिक बैठक का उद्घाटन करेंगे, जो एक बहुपक्षीय विकास बैंक है और जिसका मिशन एशिया एवं उससे परे सामाजि‍क और आर्थिक विकास को बेहतर करना है।
इस वर्ष की बैठक की थीम ‘बुनियादी ढांचे के लिए वित्‍त जुटाना : नवाचार एवं सहयोग’ है।
विविध संगठनों एवं सरकार के विभिन्‍न स्‍तरों के प्रमुख इस बैठक के दौरान भारी-भरकम बुनियादी ढांचागत निवेश के जरिए टिकाऊ भविष्‍य सृजित करने से जुड़े अपने विचारों और अनुभवों को साझा करेंगे।
इस वर्ष एशियन इन्‍फ्रास्‍ट्रक्‍चर फोरम का भी शुभारंभ होगा, जिसमें बुनियादी ढांचागत क्षेत्र के दिग्‍गज एकत्रित होंगे और वे परियोजना आधारित विस्‍तृत विवरण पेश करेंगे।
इस दौरान महत्‍वपूर्ण बुनियादी ढांचागत जरूरतों की पूर्ति के लिए आवश्‍यक अभिनव वित्‍त जुटाने के तौर-तरीकों पर फोकस किया जाएगा।
बाद में, प्रधानमंत्री आर्थिक विकास, बुनियादी ढांचागत सुविधाओं के विकास, नीतिगत पहलों, निवेश, नवाचार और रोजगार सृजन से जुड़े मुद्दों पर विचार-विमर्श के लिए कारोबारी हस्तियों और उद्योगपतियों के साथ बैठक करेंगे।
