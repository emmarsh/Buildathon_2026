प्रधानमंत्री श्री नरेन्‍द्र मोदी ने पूर्व-सक्रिय शासन और समयबद्ध कार्यान्‍वयन के लिए आईसीटी आधारित, बहु-प्रारूप प्‍लेटफॉर्म-प्रगति के माध्‍यम से अपने 8वें वार्तालाप की अध्‍यक्षता की।
आज की अपनी समीक्षा में, प्रधानमंत्री ने दिल्‍ली, हरियाणा, उत्‍तर प्रदेश, बिहार, झारखंड, पश्‍चिम बंगाल, ओडिशा, छत्‍तीसगढ़, महाराष्‍ट्र और तेलंगाना सहित कई राज्‍यों में फैले सड़क, रेल, मैट्रो रेल, बिजली और खाद्य प्रसंस्‍करण क्षेत्रों में महत्‍वपूर्ण बुनियादी परियोजनाओं की प्रगति की समीक्षा की।
हैदराबाद मैट्रो रेल परियोजना की समीक्षा करते हुए, प्रधानमंत्री ने सभी संबंधित अधिकारियों को इस पीपीपी परियोजना को अतिशीघ्रता और सर्वश्रेष्‍ठ संभव गुणवत्‍ता के साथ पूर्ण करने के निर्देश दिये।
आज समीक्षा की गई अन्‍य महत्‍वपूर्ण परियोजनाओं में, पूर्वी समर्पित भाड़ा गलियारा और दिल्‍ली-हरियाणा-उत्‍तर प्रदेश पूर्वी परिधीय राजमार्ग शामिल थे।
खाद्य पार्क योजना की समीक्षा करते हुए, प्रधानमंत्री ने पार्को से लाभ के व्‍यापक मूल्‍यांकन का आह्वान किया जिन्‍हें पहले ही पूरा किया जा चुका है।
प्रधानमंत्री ने म्‍यांमार में कालादन बहु-मॉडल पारगमन परिवहन और रिह-तेदिम सड़क परियोजना की भी समीक्षा की।
प्रधानमंत्री ने कहा कि यह परियोजना भारत की ‘’एक्‍ट ईस्‍ट’’ पॉलिसी की आधारशिलाओं में से एक है।
उन्‍होंने इसके शीघ्रता पूर्ण किए जाने की अपील की।
प्रधानमंत्री ने मनरेगा के अंतर्गत प्रत्‍यक्ष लाभ हस्‍तांतरण की दिशा में प्रगति और अंतिम छोर तक लक्षित सार्वजनिक वितरण प्रणाली (टीपीडीएस) की भी समीक्षा की।
