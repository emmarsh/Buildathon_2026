प्रधानमंत्री श्री नरेन्‍द्र मोदी ने आज हिमाचल प्रदेश में बिलासपुर का दौरा किया।
प्रधानमंत्री ने बिलासपुर में अखिल भारतीय आयुर्विज्ञान संस्‍थान (एम्‍स) की आधारशिला रखी।
इस 750 बिस्‍तर वाले अस्‍पताल के निर्माण में अनुमानत: 1350 करोड़ रुपये की लागत आएगी।
स्‍वास्‍थ्‍य सुविधा के अलावा, यहां नर्सिंग के साथ-साथ स्‍नातक से नीचे और स्‍नातकोत्‍तर स्‍तर की चिकित्‍सा शिक्षा भी उपलब्‍ध कराई जाएगी।
प्रधानमंत्री ने प्राथमिक स्‍वास्‍थ्‍य सुविधा के लिए डिजिटल नर्व सेंटरों के शुभारंभ के लिए पट्टिका का भी अनावरण किया।
प्रधानमंत्री ने ऊना में भारतीय सूचना एवं प्रौद्योगिकी संस्‍थान (आईआईआईटी) की आधारशिला रखी।
प्रधानमंत्री ने कंडरोरी, कांगड़ा स्थित भारतीय इस्‍पात प्राधिकरण लिमिटेड की स्‍टील प्रसंस्‍करण इकाइ का भी उद्घाटन किया।
