प्रधानमंत्री श्री नरेन्द्र मोदी ने आज विज्ञान भवन नई दिल्ली में सतर्कता जागरूकता सप्‍ताह 2016 के समापन समारोह में भाग लिया।
इस अवसर पर वक्तव्य देते हुए प्रधानमंत्री श्री नरेन्द्र मोदी ने कहा कि पारदर्शिता लाने और भ्रष्टाचार पर अंकुश लगाने में प्रौद्योगिकी प्रमुख भूमिका निभाएगी।
प्रधानमंत्री ने कहा कि सरकार को नीति पर आधारित होना चाहिए।
उन्होंने कहा कि चीजों को लोगों की इच्छा और कल्पना पर निर्भर नहीं छोड़ा जा सकता।
प्रधानमंत्री ने कहा कि कानून और नीतियां बनाते वक्‍त बड़े पैमाने पर आवश्‍यक सूचनाओं का उपलब्‍ध होना आवश्यक है।
