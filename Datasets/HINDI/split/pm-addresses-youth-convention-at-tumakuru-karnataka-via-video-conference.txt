प्रधानमंत्री श्री नरेन्द्र मोदी ने – युवा शक्ति: नव भारत के लिए एक विजन-थीम पर वीडियो कांफ्रेंस के माध्यम से आज कर्नाटक के तुमकुरु में युवा सम्मेलन को संबोधित किया।
तुमकुरु में युवा सम्मेलन का आयोजन शिकागो में स्वामी विवेकानंद के संबोधन की 125वीं जयंती के साथ साथ सिस्टर निवेदिता की 150ीं जयंती का समारोह मनाने के लिए तुमकुरु में रामकृष्ण विवेकानंद आश्रम की रजत जयंती समारोहों के अवसर पर किया जा रहा है।
प्रधानमंत्री ने कहा कि जहां तक संभव है, वह युवाओं से अधिकतम मिलने का प्रयास करते हैं जिससे कि वे उनकी आकांक्षाओं एवं उम्मीदों को समझ सकें एवं उसके अनुरूप कार्य कर सकें।
उन्होंने कहा कि आज के स्मरणोत्सव का फोकस स्वामी विवेकानंद हैं।
उन्होंने कहा कि स्वाधीनता संग्राम के दौरान स्वतंत्रता प्राप्ति के लिए विभिन्न स्तरों पर एक संयुक्त संकल्प था।
इसमें सामाजिक सुधारों पर प्रयास शामिल था।
प्रधानमंत्री ने कहा कि पिछले चार वर्षों के दौरान केंद्र सरकार ने पूर्वोत्तर के भावनात्मक एकीकरण के लिए संकल्प किया है और इसे सफलतापूर्वक अर्जित कर लिया गया है।
उन्होंने कहा कि केवल एकीकरण ही उग्रवाद का मुकाबला कर सकता है।
उन्होंने युवाओं से एक संकल्प करने और इसे अर्जित करने के लिए अपना जीवन समर्पित कर देने को कहा।
उन्होंने कहा कि युवाओं को राष्ट्र निर्माण के लिए अपनी ऊर्जा समर्पित कर देनी चाहिए।
इस संदर्भ में, प्रधानमंत्री ने मुद्रा योजना, स्वरोजगार एवं कौशल विकास की बात की।
प्रधानमंत्री ने कहा कि आज के युवा बेहतर वर्तमान और भविष्य के लिए अतीत से अनुभव ग्रहण करने की इच्छा रखते हैं।
