प्रधानमंत्री श्री नरेन्‍द्र मोदी ने आज ब्रिटेन के प्रधानमंत्री श्री डेविड कैमरन से बातचीत की।
प्रधानमंत्री ने कहा, “मैंने प्रधानमंत्री डेविड कैमरन से बातचीत की और उनकी जीत पर उन्‍हें बधाई दी तथा उन्‍हें व उनकी पूरी टीम को शुभकामनाएं दीं।
मैंने श्री डेविड कैमरन से कहा कि प्रधानमंत्री पद पर विराजमान रहते हुए इतनी शानदार जीत हासिल करना उनकी विजय को और ज्‍यादा विशेष बनाता है।
हम दोनों ही विभिन्‍न मुद्दों पर भारत एवं ब्रिटेन के बीच सहयोग को और बढ़ाने के लिए आपस में मिल-जुलकर काम करने को उत्‍सुक हैं।”
