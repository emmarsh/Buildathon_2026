सार्क देशों के स्‍वास्‍थ्‍य मंत्रियों ने आज प्रधानमंत्री श्री नरेन्द्र मोदी से मुलाकात की।
इन मंत्रियों ने आज नई दिल्‍ली में आयोजित अपनी बैठक के दौरान जारी विचार-विमर्श से प्रधानमंत्री को अवगत कराया।
इन मंत्रियों ने समूचे सार्क क्षेत्र को पोलियो मुक्‍त बनाने के अपने इरादे से भी प्रधानमंत्री को वाकिफ कराया।
प्रधानमंत्री ने आधुनिक चिकित्‍सा विज्ञान एवं स्‍वास्‍थ्‍य सेवा के क्षेत्र में अपनाए जा रहे सर्वोत्‍तम तौर-तरीकों एवं विजन को साझा करने की जरूरत पर बल दिया।
उन्‍होंने इस सम्‍बन्‍ध में सार्क देशों में जमीनी स्‍तर पर किये जा रहे अनुसंधान से जुड़े स्‍थलों का संयुक्‍त दौरा करने का भी सुझाव दिया।
उपर्युक्‍त मंत्रियों ने इस बात का जिक्र किया कि सार्क क्षेत्र के लोगों के जीवन में बदलाव लाने के लिए बहु-क्षेत्रीय दृष्टिकोण के साथ स्‍वास्‍थ्‍य एवं शिक्षा क्षेत्रों पर विशेष ध्‍यान देने की जरूरत है।
उन्‍होंने संयुक्‍त राष्‍ट्र द्वारा 21 जून को अंतर्राष्‍ट्रीय योग दिवस के रूप में मनाये जाने का निर्णय लेने के लिए प्रधानमंत्री द्वारा की गई पहल की सराहना की।
उन्‍होंने कहा कि योग दरअसल रोग से बचाव वाले स्‍वास्‍थ्‍य का एक प्रभावी साधन भी साबित हो सकता है।
