प्रधानमंत्री श्री नरेन्‍द्र मोदी ने आज कहा कि एक एन सी सी कैडेट का जीवन यूनिफॉर्म, परेड और कैम्‍पों से आगे है और उन्‍होंने कहा कि एनसीसी का अनुभव मिशन का भाव प्रदान करता है।
प्रधानमंत्री नई दिल्‍ली में एनसीसी रैली को संबोधित कर रहे थे।
प्रधानमंत्री ने कहा कि एनसीसी का अनुभव भारत की झलक, उसकी शक्ति और विविधता की पेशकश है।
प्रधानमंत्री ने कहा कि सम्राट, शासक, सरकारें देश नहीं बनाती, बल्कि एक देश उसके नागरिकों, युवाओं, किसानों, विद्वानों, वैज्ञानिकों, कार्यबलों और संतो से बनता है।
उन्‍होंने कहा कि एनसीसी के कैडेट भारत के भविष्‍य के बारे में विश्‍वास उत्‍पन्‍न करते हैं और हमारे युवा वर्ग को गर्व की भावना प्रदान करते हैं।
प्रधामनंत्री ने स्‍वच्‍छता अभियान को बढ़ाने में एनसीसी की भूमिका की सराहना की।
उन्‍होंने डिजिटल लेन-देन की दिशा में अभियान जारी रखने का भी अनुरोध किया।
