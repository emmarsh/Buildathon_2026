प्रधानमंत्री श्री नरेन्‍द्र मोदी ने आज नीमराना सम्‍मेलन 2016 में भाग लेने वाले विद्वानों और अर्थशास्‍त्रियों से बातचीत की।
यह चर्चा वैश्‍विक अनुसंधान से प्राप्‍त विचारों जैसे समष्‍टि अर्थशास्‍त्र, व्‍यापार, राजकोषीय नीति, प्रतिस्‍पर्धा, उत्‍पादकता और ऊर्जा विषयों पर केन्‍द्रित थी।
प्रधानमंत्री ने अपने वक्‍तव्‍य में भारत की समष्‍टि अर्थशास्‍त्र नीति, नियम आधारित बहुपक्षीय व्‍यापार प्रबंध, उत्‍तरदायी जलवायु नीति और समृद्धि जो रोजगार बढ़ाती है तथा गरीबी घटाती है, को रेखांकित किया।
उन्‍होंने कृषि उत्‍पादकता को बढ़ाने के लिए केन्‍द्र सरकार द्वारा उठाए गए विभिन्‍न कदमों और नवीकरणीय ऊर्जा पर दिए जा रहे ध्‍यान के बारे में विस्‍तार से उल्‍लेख किया।
