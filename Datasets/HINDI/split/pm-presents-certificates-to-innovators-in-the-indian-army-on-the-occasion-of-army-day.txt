प्रधानमंत्री श्री नरेन्‍द्र मोदी ने आज सेना के अन्‍वेषक (इनोवैटर्स) अधिकारियों को प्रमाण पत्र प्रदान किए।
इन अधिकारियों को ये प्रमाण पत्र उनके द्वारा संचार, आतंकवाद विरोधी कार्रवाइयों, छद्मवेश आदि जैसे क्षेत्रों में किए गए विलक्षण अन्‍वेषण के लिए प्रदान किए गए।
इन अन्‍वेषकों को प्रधानमंत्री द्वारा यह प्रमाण पत्र सेना दिवस के अवसर पर सेना प्रमुख के आवास पर आयोजित “ऐट-होम समारोह” में प्रदान किए गए।
इस अवसर पर रक्षा मंत्री श्री मनोहर पर्रिकर भी मौजूद थे।
अन्‍वेषकों ने सेना प्रमुख की उपस्थिति में प्रधानमंत्री को अपने कार्य के बारे जानकारी दी।
