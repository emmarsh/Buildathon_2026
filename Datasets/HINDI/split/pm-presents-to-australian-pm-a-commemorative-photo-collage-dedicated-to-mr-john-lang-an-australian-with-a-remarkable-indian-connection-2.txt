प्रधानमंत्री श्री नरेन्‍द्र मोदी ने आज ऑस्‍ट्रेलिया के प्रधानमंत्री श्री टोनी एबॉट को भारत से उल्‍लेखनीय सम्‍बंध रखने वाले ऑस्‍ट्रेलिया के नागरिक श्री जॉन लैंग को समर्पित स्‍मरणीय फोटो संग्रह भेंट किया।
प्रधानमंत्री ने यह फोटो संग्रह श्री एबॉट को दोनों नेताओं के बीच कैनबरा स्थित ऑस्‍ट्रेलिया की संसद में द्विपक्षीय बातचीत शुरू होने पर भेंट किया।
श्री जॉन लैंग ने 8 जून 1854 को झांसी की रानी लक्ष्‍मीबाई की ओर से गवर्नर जनरल लॉर्ड डलहौजी को डाक्‍टरिन ऑफ लैप्‍स को लेकर एक ज्ञापन प्रस्‍तुत किया था।
रानी लक्ष्‍मीबाई भी मूलरूप से वाराणसी से सम्‍बंधित थीं जिसका प्रतिनिधित्‍व लोकसभा में प्रधानमंत्री श्री मोदी कर रहे हैं।
प्रधानमंत्री श्री नरेन्‍द्र मोदी ने श्री टोनी एबॉट को दिए इस अनूठे उपहार के रूप में एक फोटोग्राफ और ज्ञापन से जुड़े कुछ दस्‍तावेज भेंट किए।
इस फोटो संग्रह में निम्‍नलिखित महत्‍वपूर्ण फोटोग्राफ सम्‍मलित हैं।
1. 11 मई 1861 को क्राइस्‍ट चर्च, मसूरी में श्री जॉन लैंग के माग्रेट वैटर से विवाह प्रमाण पत्र की फोटो
2. कैमल बैक रोड समाधि स्‍थल, मसूरी स्थित श्री जॉन लैंग की समाधि स्‍थल का फोटो
3. क्राइस्‍ट चर्च मसूरी में श्री जॉन लैंग की स्‍मृति में स्‍मरणीय पट्टिका की फोटो
