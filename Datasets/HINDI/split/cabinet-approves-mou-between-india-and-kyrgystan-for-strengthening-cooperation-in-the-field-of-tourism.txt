प्रधानमंत्री श्री नरेंद्र मोदी की अध्यक्षता में केंद्रीय मंत्रिमंडल ने भारत गणराज्य के पर्यटन मंत्रालय और कर्गिस्तान गणराज्य के संस्कृति, सूचना एवं पर्यटन मंत्रालय के बीच पर्यटन के क्षेत्र में सहयोग को मजबूत बनाने के लिए एक समझौता ज्ञापन पर हस्ताक्षर को मंजूरी प्रदान की ।
समान हित वाले मुद्दों पर विचार करते हुए पर्यटन के क्षेत्र से जुड़े एक समझौता ज्ञापन पर हस्ताक्षर किए गए हैं जिससे दोनों देशों में एक दूसरे के पर्यटन क्षेत्र के विकास और उसे बढ़ावा देने के लिहाज से एक सकारात्मक संवाद स्थापित किया जा सके ताकि दोनों राष्ट्रों का आर्थिक विकास संभव हो सके।
किर्गिज गणराज्य के साथ समझौता ज्ञापन पर हस्ताक्षर एक महत्वपूर्ण स्रोत बाजार से पर्यटकों के आगमन को बढ़ाने में सहायक होगा।
समझौता ज्ञापन पर हस्ताक्षर के मुख्य उद्देश्य इस प्रकार हैं—
1) पर्यटन के क्षेत्र में द्वपक्षीय सहयोग को बढ़ावा देना
2) पर्यटन से जुड़े सूचनाओं का आदान-प्रदान करना
3) होटल और टूर ऑपरेटरों सहित पर्यटन हितधारकों के बीच सहयोग को प्रोत्साहित करने के लिए
4) मानव संसाधन विकास के क्षेत्र में सहयोग के लिए विनिमय कार्यक्रम स्थापित करने के लिए
5) पर्यटन को बढ़ावा देने के लिए टूर ऑपरेटर्स / मीडिया / राय निर्माताओं के आदान-प्रदान के लिए
6) पर्यटन और हॉस्पीलिटी क्षेत्र में निवेश को बढ़ावा देना
7) संवर्धन, विपणन, गंतव्य विकास और प्रबंधन के क्षेत्र में अनुभवों का आदान-प्रदान करने के लिए
8) एक दूसरे के देशों में पर्यटन मेलों / प्रदर्शनियों में भाग लेने के लिए और
9) सुरक्षित, सम्मानजनक और स्थायी पर्यटन को बढ़ावा देने के लिए
किर्गिज़स्तान सीआईएस देशों का एक हिस्सा है और उसकी सीमा कजाकिस्तान और उज्बेकिस्तान जैसे देशों से लगी हुई है।
भारत और किर्गिस्तान के बीच मजबूत और लंबा राजनयिक एवं आर्थिक संबंध रहे हैं।
पिछले पांच वर्षों में किर्गिस्तान से भारत आने वाले पर्यटकों की संख्या का विवरण निम्नलिखित हैं-
2012 2013 2014 2015 2016 1348 2103 2479 2729 2883*
* जनवरी-नवंबर 2016
