फ्रांस गणराज्‍य के राष्‍ट्रपति के राजनयिक सलाहकार श्री फिलिप एटीन्‍ने ने प्रधानमंत्री श्री नरेन्‍द्र मोदी से आज मुलाकात की।
श्री एटीन्‍ने ने भारत और फ्रांस के बीच रक्षा एवं सुरक्षा के क्षेत्रों सहित सभी क्षेत्रों में सहयोग को मजबूत करने के संबंध में प्रधानमंत्री को अवगत कराया।
प्रधानमंत्री ने जून, 2017 में फ्रांस की अपनी सफल यात्रा को याद किया।
प्रधानमंत्री ने कहा कि रक्षा और सुरक्षा भारत-फ्रांस रणनीतिक साझेदारी के दो महत्‍वपूर्ण स्‍तम्‍भ हैं और उन्‍होंने सभी क्षेत्रों में द्विपक्षीय संलिप्‍तता की सराहना की।
प्रधानमंत्री ने यह भी कहा कि वे राष्‍ट्रपति मेक्रॉन के उनकी सुविधानुसार अगवानी की प्रतीक्षा में हैं।
