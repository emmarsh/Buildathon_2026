प्रधानमंत्री श्री नरेन्‍द्र मोदी 25 मई को पश्चिम बंगाल और झारखंड की यात्रा पर जाएंगे।
वे शान्ति निकेतन में विश्‍व भारती विश्‍वविद्यालय के दीक्षांत समारोह में भाग लेंगे।
वे शान्ति निकेतन में भारत और बांग्‍लादेश के सांस्‍कृतिक संबंधों के प्रतीक – बांग्‍लादेश भवन का उद्घाटन करेंगे।
बांग्‍लादेश की प्रधानमंत्री सुश्री शेख हसीना इन दोनों अवसरों पर उपस्थित रहेंगी।
प्रधानमंत्री झारखंड के सिंदरी में आयोजित एक कार्यक्रम के दौरान भारत सरकार व झारखंड सरकार की विभिन्‍न परियोजनाओं की आधारशिला रखेंगे।
इनमें शामिल हैं :
• हिन्‍दुस्‍तान उर्वरक और रसायन लिमिटेड की सिंदरी उर्वरक परियोजना का पुनरुद्धार
• गेल की रांची नगर गैस वितरण परियोजना
• अखिल भारतीय आयुर्विज्ञान संस्‍थान (एम्‍स), देवघर
• देवघर हवाई अड्डे का विकास
• पतरातू सुपर थर्मल पावर परियोजना (3×800 मेगावाट)
वे जन औषधि‍ केन्‍द्रों के सहमति पत्रों के आदान-प्रदान कार्यक्रम में भी उपस्थित रहेंगे।
प्रधानमंत्री उपस्थित जनसमुदाय को संबोधित करेंगे।
बाद में, प्रधानमंत्री रांची में झारखंड के आकांक्षी जिलों के जिलाधिकारियों से संवाद करेंगे
