प्रधानमंत्री श्री नरेन्‍द्र मोदी कल (11 अक्‍टूबर, 2017) को आईएआरआई, पूसा, नई दिल्‍ली में नानाजी देशमुख के जन्‍म शताब्‍दी समारोह का उद्घाटन करेंगे।
प्रधानमंत्री ‘’प्रौद्योगिकी और ग्रामीण जीवन’’ विषय पर एक प्रदर्शनी का अवलोकन करेंगे।
इस प्रदर्शनी में सौ से ज्‍यादा अच्‍छी पद्धतियों व अनुकरण को दर्शाया गया है।
प्रधानमंत्री नानाजी देशमुख और लोकनायक जयप्रकाश नारायण को पुष्‍पांजलि अर्पित करेंगे।
प्रधानमंत्री नानाजी देशमुख के सम्‍मान में डाक टिकट जारी करेंगे।
वे जिला स्‍तर पर विकासात्‍मक कार्यों के समन्‍वय व निगरानी के लिए एक पोर्टल का भी शुभारंभ करेंगे।
वे “ग्राम संवाद” ऐप का भी शुभारंभ करेंगे, जिसमें ग्राम पंचायत स्‍तर पर ग्रामीण विकास के कार्यों की प्रगति की जानकारी दी जाएगी।
यह ‘सूचना से सशक्तिकरण’ के थीम पर तैयार किया गया है।
वे आईएआरआई में प्‍लांट फिनोमिक्‍स सुविधा का भी उद्घाटन करेंगे।
प्रधानमंत्री स्‍वयं सहायता समूहों, पंचायतों, जल अनुरक्षक नवोन्‍मेष को तथा प्रधानमंत्री आवास योजना के लाभार्थियों के लगभग 10,000 लोगों को संबोधित करेंगे।
