प्रधानमंत्री श्री नरेन्‍द्र मोदी ने असम के कोकराझाड़ और सोनितपुर जिलों में आदिवासियों पर उग्रवादी हमलों में मारे गए लोगों पर दु:ख व्‍यक्‍त किया है।
उन्‍होंने प्रधानमंत्री राष्‍ट्रीय राहत कोष से प्रत्‍येक मृतक व्‍यक्‍ति के निकटतम संबंधी को दो-दो लाख रूपए और गंभीर रूप से घायल व्‍यक्‍तियों को 50 हजार रूपए की अनुग्रह राशि मंजूर की है।
प्रधानमंत्री राष्‍ट्रीय राहत कोष से राज्‍य सरकार को 86 लाख रूपए जारी किए जा रहे हैं।
