प्रधानमंत्री ने आज भारतीय नौसेना के नौकायन पोत (आईएनएसवी) तारिणी के चालक दल के सदस्यों से वीडियो कॉल के जरिए बात की।
यह दल इस समय दुनिया की परिक्रमा करने निकला हुआ है।
प्रधानमंत्री ने देशवासियों की ओर से आईएनएसवी तारिणी के चालक दल के सदस्यों को दिवाली की शुभकामनाएं दीं।
उन्होंने चालक दल को उनके मिशन की सफलता के लिए भी शुभकामनाएं दीं।
प्रधानमंत्री ने आईएनएसवी तारिणी के चालक दल के सदस्यों से 16 अगस्त 2017 को मिले थे।
यह भेंट उनके 22,100 नॉटिकल मील की इस यात्रा पर निकलने से पहले हुई थी।
आईएनएसवी तारिणी इस समय अपने पहले पड़ाव ऑस्ट्रेलिया के फ्रीमेंटल पहुंचने वाला है।
इसके 4,770 नॉटिकल मील की दूरी तय करने के बाद 22 अक्टूबर, 2017 को फ्रीमेंटले पहुंचने की संभावना है।
प्रधानमंत्री ने चालक दल की दो सदस्यों लेफ्टिनेंट कमांडर वर्तिका जोशी और लेफ्टिनेंट पायल गुप्ता को जन्मदिन की अग्रिम शुभकामनाएं भी दीं।
दोनों का जन्मदिन कुछ ही दिन में आने वाला है।
