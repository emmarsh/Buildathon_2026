प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल ने पर्यटन क्षेत्र में सहयोग को बढ़ावा देने के लिए भारत सरकार के पर्यटन मंत्रालय और ओमान सल्‍तनत के पर्यटन मंत्रालय के बीच पर्यटन के क्षेत्र में आपसी सहयोग बढ़ाने के प्रस्ताव को मंजूरी दे दी है।
अन्य मुद्दों के साथ समझौता ज्ञापन के मुख्य उद्देश्य हैं:
1. पर्यटन क्षेत्र में आपसी सहयोग को बढ़ावा देना
2. पर्यटन से सम्बंधित सूचनाओं और आंकड़ों का आदान-प्रदान
3. होटलों और टूअर ओपरेटरों समेत पर्यटन क्षेत्र के सभी साझेदारों के बीच सहयोग को प्रोत्साहित करना
4. मानव संसाधन विकास में सहयोग के लिए आदान-प्रदान कार्यक्रम शुरू करना
5. पर्यटन और आतिथ्‍य क्षेत्रों में निवेश
6. दोनों देशों के बीच पर्यटन को बढ़ावा देने के लिए टूअर ओपरेटरों/मीडिया/विचारकों के दौरे एक-दूसरे के देश में करने की व्‍यवस्‍था
7. प्रोत्साहन, मार्केटिंग, गंतव्यों के विकास और प्रबंधन आदि क्षेत्रों के अऩुभवों को आपस में बांटना
8. दोनों देशों में होने वाली पर्यटन मेले/प्रदर्शनियों में भागीदारी और,
9. सुरक्षित, सम्मानजनक और सतत पर्यटन को बढ़ावा देना।
भारत और ओमान के बीच लंबे समय से सुदृढ़ ऐतिहासिक आर्थिक और राजनीतिक संबंध रहे हैं और भौगोलिक, ऐतिहासिक और सांस्‍कृतिक दृष्‍टि से एक-दूसरे से जुड़े हुए हैं।
