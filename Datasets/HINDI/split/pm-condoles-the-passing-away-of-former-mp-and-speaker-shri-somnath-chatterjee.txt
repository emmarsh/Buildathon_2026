प्रधानमंत्री श्री नरेन्‍द्र मोदी ने पूर्व सांसद और लोकसभा के पूर्व अध्‍यक्ष श्री सोमनाथ चटर्जी के निधन पर शोक व्यक्त किया है।
प्रधानमंत्री ने कहा, ‘पूर्व सांसद और लोकसभा के पूर्व अध्यक्ष श्री सोमनाथ चटर्जी भारतीय राजनीति के एक कद्दावर नेता थे।
उन्होंने हमारे संसदीय लोकतंत्र को समृद्ध बनाया था और वह गरीबों एवं कमजोर तबकों के लोगों के कल्याण के लिए एक मुखर आवाज थे।
मैं उनके निधन से मर्माहत हूं।
मेरी संवेदनाएं उनके परिवार और समर्थकों के साथ हैं।’
