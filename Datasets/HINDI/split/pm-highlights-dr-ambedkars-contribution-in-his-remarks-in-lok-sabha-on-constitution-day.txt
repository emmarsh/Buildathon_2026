प्रधानमंत्री श्री नरेन्द्र मोदी ने आज कहा कि भारत के संविधान ने भारतीयों की लिए गरिमा और देश की एकता को सुनिश्चत कर दिया है।
वह संविधान दिवस समारोह के लिए आयोजित विशेष बैठक और संविधान निर्माता डॉ. बी. आर. अम्बेडकर की 125वीं जयंती पर बोल रहे थे।
प्रधानमंत्री ने कहा कि भारत जैसे विविधता भरे देश में हमें संविधान को सक्रिय रूप से लोगों के पास ले जाने की जरूरत है।
सरकार की ओर से 26 नवंबर को संविधान दिवस के तौर पर मनाना यह दिखाता है कि केंद्र सरकार इसी आलोक में सोच रही है।
उन्होंने कहा यह अवधारणा धीरे-धीरे विकसित हो जाएगी।
प्रधानमंत्री ने कहा कि देश के संविधान का निर्माण करने वालों की कितनी भी प्रशंसा की जाए कम है।
उन्होंने कहा कि डॉ. अम्बेडकर के योगदान से इनकार नहीं किया जा सकता।
डॉ. बी. आर. अम्बेडकर के विचार और उनकी शिक्षा प्रामाणिक और सच्ची है और सभी पीढ़ियों पर लागू होती है।
उन्होंने कहा कि सहमति और समझौतों से लोकतंत्र और मजबूत होता है।
जबकि बहुसंख्यक और अल्पसंख्यक की अवधारणा हमेशा आखिरी रास्ता होता है।
प्रधानमंत्री ने कहा कि सभी नागरिकों को अपने अधिकारों और कर्तव्यों पर समान ध्यान देना चाहिए।
प्रधानमंत्री ने कहा कि ‘सत्यमेव जयते’ और ‘सर्व पंथ संभव’ ही ‘भारत का विचार’ है।
