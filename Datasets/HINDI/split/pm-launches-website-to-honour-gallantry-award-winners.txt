प्रधानमंत्री श्री नरेन्द्र मोदी ने आजादी के बाद से अब तक के समस्त शौर्य पुरस्कार विजेताओं के सम्मान में आज एक वेबसाइट लांच की।
ट्वीट संदेशों की एक श्रृंखला के जरिये वेबसाइट http://gallantryawards.gov.in/ के शुभारंभ की घोषणा करते हुए प्रधानमंत्री ने कहा कि यह पोर्टल हमारे सैन्य – असैन्य दोनों ही क्षेत्रों के शूरवीर पुरुषों और महिलाओं की गाथाओं को संरक्षित रखेगा और उसे लोगों को उपलब्ध कराएगा।
प्रधानमंत्री ने कहा, “स्वतंत्रता प्राप्ति के बाद से लेकर अब तक के हमारे शौर्य पुरस्कार विजेताओं की स्मृति में http://gallantryawards.gov.in/ लांच की गई हैं।”
प्रधानमंत्री ने कहा, “http://gallantryawards.gov.in/ पोर्टल हमारे सैन्य – असैन्य दोनों ही क्षेत्रों के शूरवीर पुरुषों और महिलाओं की गाथाओं को संरक्षित रखेगा और उसे लोगों को उपलब्ध कराएगा।”
प्रधानमंत्री ने कहा, “यदि आपके पास कोई ऐसी सूचना/ फोटो हो, जो अति महत्वपूर्ण है और जिसे पोर्टल में जोड़ा जा सकता है तो कृपया इसे वेबसाइट के फीडबैक लिंक के जरिये शेयर करें।”
