मलेशिया के उप प्रधानमंत्री एवं गृहमंत्री दातो’ सेरी डा अहमद जाहिद बिन हमीदी ने आज प्रधानमंत्री श्री नरेंद्र मोदी से मुलाकात की।
प्रधानमंत्री ने पिछले वर्ष ASEAN तथा अन्य सम्बंधित शिखर सम्मेलनों के लिए मलेशिया की सफल यात्रा तथा अपनी द्विपक्षीय यात्रा का स्मरण किया।
डा अहमद जाहिद बिन हमीदी ने प्रधानमंत्री को आतंकवाद विरोधी, साइबर सुरक्षा एवं पार देशी अपराधों आदि क्षेत्रों में द्विपक्षीय सहयोग के बारे में अवगत कराया।
प्रधानमंत्री ने निकट भविष्य में मलेशिया के प्रधानमंत्री को भारत दौरे का नयौता दिया।
