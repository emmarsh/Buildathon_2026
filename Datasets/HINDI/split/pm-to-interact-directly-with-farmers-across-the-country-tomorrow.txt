प्रधानमंत्री श्री नरेंद्र मोदी कल (बृहस्पतिवार) सुबह 9.30 बजे वीडियो ब्रिज के माध्यम से पूरे देश के किसानों से संवाद करेंगे।
संवाद के जरिए किसानों को प्रधानमंत्री से रूबरू होने का अवसर मिलेगा।
किसानों की आय को दोगुना करने से संबंधित पहलों पर भी चर्चा की जाएगी।
इसे देशभर के कृषि विज्ञान केंद्रों, आम सेवा केंद्र (सीएससी), दूरदर्शन, डीडी किसान और आकाशवाणी द्वारा सीधे प्रसारित किया जाएगा।
लोग “नरेंद्र मोदी ऐप” के माध्यम से प्रधानमंत्री से सीधे जुड़ सकते हैं।
