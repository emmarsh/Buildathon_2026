प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल को भारत और कोरिया गणराज्य के बीच संयुक्त रूप से डाक टिकट जारी करने के फरवरी 2019 के समझौते से अवगत कराया गया।
भारत सरकार के संचार मंत्रालय के अंतर्गत डाक विभाग और कोरिया गणराज्‍य के विज्ञान तथा आईसीटी (कोरिया डाक) मंत्रालय ने ‘कोरिया की रानी – ह्यो ह्वांग-ओक’ की थीम पर एक संयुक्‍त डाक टिकट जारी करने पर सहमति व्‍यक्‍त की है।
2019 की समाप्ति तक आपसी सहमति द्वारा तय की गई तिथि को संयुक्‍त डाक टिकटें जारी की जाएंगी।
