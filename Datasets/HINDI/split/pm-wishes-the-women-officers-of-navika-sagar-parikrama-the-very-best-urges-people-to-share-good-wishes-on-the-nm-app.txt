प्रधानमंत्री श्री नरेन्द्र मोदी ने नविका सागर परिक्रमा के लिए 6 महिला अधिकारियों को अपनी शुभकामनाएं दी हैं, जो आईएनएसवी तारणी पर सवार होकर आज से पूरे संसार की जल यात्रा की शुरूआत करेंगी।
प्रधानमंत्री ने लोगों से आग्रह किया है कि वे नरेंद्र मोदी ऐप पर नविका सागर परिक्रमा की टीम के लिए अपनी शुभकामनाएं और प्रोत्साहित करने वाले शब्दों को साझा करें।
प्रधानमंत्री ने कहा, “आज एक विशेष दिन है!
नौसेना की 6 महिला अधिकारी आईएनएसवी तारणी पर सवार होकर पूरे संसार की जल यात्रा की शुरूआत कर रही हैं।
पूरा देश नविका सागर परिक्रमा की महिलाओं की टीम को उनके उल्लेखनीय प्रयास के लिए शुभकामना देने के लिए एक साथ खड़ा है।
नरेंद्र मोदी ऐप पर नविका सागर परिक्रमा की टीम के लिए अपनी शुभकामनाएं और प्रोत्साहन के शब्दों को साझा करें।”
यह पूरे संसार की पहली भारतीय जल यात्रा है जिसमें चालक दल के सभी सदस्य महिलाएं हैं।
वे आज गोवा से अपनी जल यात्रा की शुरूआत करेंगी और संसार की जल यात्रा को पूरा करने के बाद उनके मार्च 2018 में गोवा वापस लौट आने की आशा है।
इस अभियान को ‘नविका सागर परिक्रमा’ का नाम दिया गया है।
परिक्रमा को पांच चरणों में पूरा किया जाएगा और यह 4 बंदरगाहों पर रुकेगा: आस्‍ट्रेलिया के फ्रीमेंटल, न्‍यूजीलैंड के लाइटलेटन, फॉक्‍लेंड्स के पोर्टसिडनी और दक्षिण अफ्रीका के केपटाउन।
