प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल को भारतीय डाक विभाग और रशिया पोस्‍ट (रूसी संघ की संयुक्‍त साझेदारी वाली कंपनी ‘मार्का’) के बीच संयुक्‍त डाक टिकट जारी करने के संबंध में हुए समझौते से अवगत कराया गया।
इसका उद्देश्‍य डाक टिकट जारी करने के क्षेत्र में पारस्‍परिक लाभ के लिए परिचालन उत्‍कृष्‍टता हासिल करना और डाक सेवा में सहयोग स्‍थापित करना है।
भारत और रूस के बीच द्विपक्षीय संबंध पारस्‍परिक हितों के मुद्दों पर व्‍यापक समझ से प्रेरित हैं।
भारत और रूस द्विपक्षीय संबंध के लगभग सभी क्षेत्रों में व्‍यापक सहयोग का फायदा उठा रहे हैं।
