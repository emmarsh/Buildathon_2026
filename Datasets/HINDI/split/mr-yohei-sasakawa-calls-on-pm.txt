श्री योहेई सासाकावा ने आज प्रधानमंत्री श्री नरेन्द्र मोदी से मुलाकात की।
श्री सासाकावा निप्पन फाउंडेशन के चेयरमैन हैं।
श्री सासाकावा ने वर्ष 2005 में भारत में कुष्ठ रोग से प्रभावित लोगों का राष्ट्रीय फोरम बनाने की दिशा में महत्वपूर्ण कदम उठाए थे जो कुष्ठ रोग से प्रभावित कॉलोनियों का राष्ट्रव्यापी नेटवर्क है।
सासाकावा भारत कुष्ठ रोग फाउंडेशन (एसआईएलएफ) एक धर्मार्थ संगठन है, जो आर्थिक एवं सामाजिक सशक्तिकरण के जरिये कुष्ठ रोग से प्रभावित एवं इससे उबर चुके लोगों को मुख्यधारा में लाने की जिम्मेदारी के प्रति समर्पित है।
बैठक के दौरान प्रधानमंत्री ने भारत के साथ-साथ पूरी दुनिया में कुष्ठ रोग के उन्मूलन में श्री सासाकावा की व्यक्तिगत प्रतिबद्धता के लिए उनकी भूरि-भूरि प्रशंसा की।
