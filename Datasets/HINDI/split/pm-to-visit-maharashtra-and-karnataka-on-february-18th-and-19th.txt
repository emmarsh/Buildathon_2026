प्रधानमंत्री श्री नरेन्‍द्र मोदी 18 और 19 फरवरी को महाराष्‍ट्र और कर्नाटक जाएंगे।
प्रधानमंत्री 18 फरवरी को दोपहर बाद मुम्‍बई पहुंचेंगे।
वह नवी मुम्‍बई में नवी मुम्‍बई अंतर्राष्‍ट्रीय हवाई अड्डे के भूमि पूजन समारोह में शामिल होगे।
श्री मोदी इसी समारोह में जेएनपीटी पर चौथे कंटेनर टर्मिनल को राष्‍ट्र को समर्पित करेंगे।
प्रधानमंत्री वैश्विक निवेशक सम्‍मेलन ‘मैग्‍नेटिक महाराष्‍ट्र : कनवर्जेंस 2018’ के उद्घाटन समारोह को संबोधित करेंगे।
प्रधानमंत्री मुम्‍बई विश्‍वविद्यालय में वाधवानी इंस्‍टीट्यूट ऑफ आर्टिफिशियल इंटेलिजेंस का उद्घाटन करेंगे।
प्रधानमंत्री बाद में कर्नाटक के मैसूरू के लिए रवाना होंगे।
19 फरवरी को प्रधानमंत्री हैदराबाद में सूचना प्रौद्योगिकी पर आयोजित विश्‍व सम्‍मेलन को वीडियों कांफ्रेंस के माध्‍यम से संबोधित करेंगे।
श्री नरेन्‍द्र मोदी बाहुबली महामस्‍तकाभिषेक महोत्‍सव के लिए श्रवणबेलागोला जाएंगे।
मैसूरू रेलवे स्‍टेशन पर एक समारोह में वह बिजलीकृत मैसूरू-बैंगलुरु रेल लाइन को राष्‍ट्र को समर्पित करेंगे।
प्रधानमंत्री मैसूरू और उदयपुर के बीच पैलेस क्‍वीन हमसफर एक्‍सप्रेस रेलगाड़ी को झंडी दिखाकर रवाना करेंगे।
प्रधानमंत्री मैसूरू में एक सार्वजनिक सभा को भी संबोधित करेंगे।
