सरकार किसानों के कल्‍याण के लिए दूरगामी नीतियों पर काम कर रही है: प्रधानमंत्री।
प्रधानमंत्री ने हुसैनीवाला में शहीद स्‍मारक पर श्रद्धांजलि दी।
प्रधानमंत्री श्री नरेन्‍द्र मोदी ने आज कहा कि सरकार कृषि क्षेत्र तथा किसानों के कल्‍याण के अनेक कदम उठा रही है।
श्री मोदी आज पंजाब में फिरोजपुर के निकट हुसैनीवाला में राष्‍ट्रीय शहीद स्‍मारक पर शहीदों को श्रद्धांजलि देने के बाद एक सार्वजनिक सभा को संबोधित कर रहे थे।
उन्‍होंने देश से भूख को समाप्‍त करने वाले पंजाब के किसानों से आग्रह किया कि वे आधुनिक जल संरक्षण के तरीके अपनाने तथा रसायन उवर्रकों के न्‍यायोचित इस्‍तेमाल में अग्रणी भूमिका निभाने का आग्रह किया।
प्रधानमंत्री ने किसानों को गुमराह करने वाले लोगों की आलोचना करते हुए कहा कि केंद्र सरकार किसानों के कल्‍याण को बढ़ावा देने के लिए दूरगामी नीतियों पर काम कर रही है।
प्रधानमंत्री ने इस संबंध में प्रधानमंत्री कृषि सिंचाई योजना तथा मिट्टी की जांच के लिए मृदा स्‍वास्‍थ्‍य कार्ड जैसे कार्यक्रमों का जिक्र किया।
श्री नरेंद्र मोदी ने कहा कि सरकार हाल की बे मौसम वर्षा से प्रभावित किसानों को राहत देगी।
प्रधानमंत्री ने कहा कि वह भगत सिंह, राजगुरू तथा सुखदेव जैसे शहीदों को नमन करने आए हैं।
उन्‍होंने कहा कि वह शहीदों के सपनों का भारत बनाने के लिए प्रतिबद्ध जहां युवाओं को रोजगार मिले और गरीब-से-गरीब व्‍यक्‍तिय को लाभ मिले।
उन्‍होंने 2022 तक सभी के लिए मकान और 2019 तक स्‍वच्‍छ भारत विजन की चर्चा की।
प्रधानमंत्री ने अमृतसर में बागवानी एवं शिक्षा के लिए शहीद भगत सिंह स्‍नातकोत्‍तर संस्‍थान स्‍थापित करने की घोषणा की।
प्रधानमंत्री ने बताया कि केंद्र सरकार अधिक संसाधनों के साथ राज्‍यों को सशक्‍त बनाने की दिशा में काम कर रही है।
उन्‍होंने 14वें वित्‍त आयेाग की सिफारिशों की मंजूरी से पंजाब को मिलने वाले लाभ की जानकारी दी।
प्रधानमंत्री ने कोयला ब्‍लाकों की सफल नीलामी सहित भ्रष्‍टाचार पर अंकुश लगाने के सरकार के विभिन्‍न प्रयासों की चर्चा की।
इस अवसर पर पंजाब के मुख्‍यमंत्री श्री प्रकाशसिंह बादल तथा केंद्रीय मंत्री श्रीमती हरसिमरत कौर बादल भी मौजूद थीं।
