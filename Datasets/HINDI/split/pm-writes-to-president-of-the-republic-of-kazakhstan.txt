प्रधानमंत्री श्री नरेन्‍द्र मोदी ने कज़ाकिस्‍तान के राष्‍ट्रपति श्री नूरसुल्‍तान नजरबायेव को उनके 75वें जन्‍मदिन पर बधाई संदेश भेजा है।
प्रधानमंत्री के पत्र का अनुदित पाठ इस प्रकार है:-
“आपके 75वें जन्‍म दिवस पर मेरी ओर से कृपया हार्दिक शुभकामनाएं ग्रहण करें।
हम कजाकिस्‍तान के एक राष्‍ट्र के रूप में विकास और पिछले ढाई दशकों में इसकी त्‍वरित प्रगति में आपके मार्गदर्शन और असाधारण नेतृत्‍व की सराहना करते हैं।
हम अपने दोनों देशों के बीच संबंधों के लिए आपके मजबूत और दृढ़ समर्थन को भी बेहद महत्‍व देते हैं।
मैं अपनी आगामी यात्रा के दौरान अस्‍ताना में आपसे मुलाकात के लिए आशान्वित हूँ।
मैं आपके अच्‍छे स्‍वास्‍थ्‍य, बेहतरी और आने वाले दिनों में सफलता की कामना करता हूँ।”
