प्रधानमंत्री श्री नरेन्द्र मोदी की अध्यक्षता में आज केंद्रीय मंत्रिमंडल ने आय पर लगने वाले करो के संबंध में दोहरा कराधान टालने और राजकोष की अपवंचन की रोकथाम के लिए भारत और बेल्जियम के बीच हुए समझौते में संशोधन संबंधी प्रोटोकॉल पर हस्ताक्षर करने को मंजूरी दे दी।
इस संशोधन से दोनों देशों के बीच कर से संबंधित सूचनाओं के आदान-प्रदान के मौजूदा प्रारूप की संभावनाएं व्‍यापक होंगी, जिनसे कर वंचना और कर परिहार पर रोक लगाने में मदद मिलेगी।
इस प्रोटोकॉल से करों के संग्रह में परस्‍पर सहायता से संबंधित मौजूदा संधि के प्रावधानों में भी संशोधन करेगा।
