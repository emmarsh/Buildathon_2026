प्रधानमंत्री श्री नरेन्‍द्र मोदी को आज एक अद्वितीय चित्र भेंट किया गया।
इस चित्र को अनोखी तकनीक ‘इकत’ अथवा ‘टाई एंड डाई’ से तैयार किया गया है।
श्री नरेन्‍द्र मोदी का यह चित्र श्री सुरेन्‍द्र मेहर की एक कृति है।
ओडिशा की परंपरागत इकत शैली का प्रयोग कर यह चित्र तैयार किया गया है।
श्री सुरेन्‍द्र मेहर को राष्‍ट्रीय पुरस्‍कार के साथ-साथ यूनेस्‍को के पुरस्‍कार से भी नवाजा जा चुका है।
इकत तकनीक के जरिए परंपरागत एवं आधुनिकता के संगम का अनोखा प्रयोग कर यह उत्‍कृष्‍ट चित्र तैयार किया गया है।
