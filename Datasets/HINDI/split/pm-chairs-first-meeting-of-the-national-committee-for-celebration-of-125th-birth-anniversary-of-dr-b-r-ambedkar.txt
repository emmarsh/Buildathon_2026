प्रधानमंत्री श्री नरेन्द्र मोदी ने आज (23.07.2015) डॉ. बी. आर. अम्बेडकर की 125वीं जयंती मनाने से संबंधित राष्ट्रीय समिति की बैठक की अध्यक्षता की।
सदस्यों ने साल भर आयोजित किए जाने वाले कार्यक्रमों के बारे में अपने सुझाव दिए।
प्रधानमंत्री ने सदस्यों के सुझावों के लिए उनका आभार व्यक्त किया।
उन्होंने कहा कि बाबा साहेब अम्बेडकर और समाज एवं मानवता के कल्याण के लिए उनके महान योगदान के बारे में विश्व भर में और ज्यादा जागरूकता फैलाने के लिए प्रयास किए जाएंगे।
उन्होंने कहा कि यह कार्य स्कूली बच्चों के लिए वार्षिक प्रश्नोत्तरी स्पर्धाओं के आयोजन जैसी पहल के माध्यम से किया जा सकता है।
उन्होंने कहा कि भारत के औद्योगिकीकरण के बारे में डॉ. अम्बेडकर की दृष्टि के संबंध में व्यापक जागरूकता फैलाई जाएगी और भारतीय समाज के वंचित वर्गों और गरीबों के लिए रोजगार के साधन सृजित करने के लिए ऐसा किया जाना आवश्यक है।
इस बैठक में केन्द्रीय श्री राजनाथ सिंह, श्रीमती सुषमा स्वराज, श्री थावर चंद गहलोत, श्री एम. वेंकैया नायडू, श्री रामविलास पासवान, श्री डी. वी. सदानंद गौड़ा, श्री सुरेश प्रभु, डॉ. महेश शर्मा और श्री जुआल ओराम भी मौजूद थे।
इस बैठक में सरदार चरणजीत सिंह अटवाल, डॉ. नरेन्द्र जाधव, डॉ. सिद्धालिंगा, श्री मिलिंद काम्बले, श्री भीखू रामजी इदाते और डॉ. भदन्त राहुल बोधि भी उपस्थित थे।
