प्रधानमंत्री श्री नरेन्द्र मोदी ने कल से ग्लासगो में शुरू हो रहे 20वें राष्ट्रमंडल खेलों में भाग लेने वाले भारतीय दल को शुभकामनाएं दी हैं।
उन्होंने कहा कि उन्हें यकीन है कि वे देश का नाम रोशन करेंगे।
प्रधानमंत्री ने कहा कि खिलाड़ियों को चमकने का अवसर प्रदान करने के अलावा राष्ट्रमंडल खेल विभिन्न देशों के बीच एकता और भाईचारे की भावना पैदा करते हैं।
राष्ट्रमंडल खेल 2014 के दौरान आने वाले दिनों में हमें निश्चित तौर पर खेलों और खेल भावनाओं का जश्न देखने को मिलेगा।
