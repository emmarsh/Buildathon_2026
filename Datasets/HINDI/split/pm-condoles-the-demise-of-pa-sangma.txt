प्रधानमंत्री श्री नरेन्द्र मोदी ने पूर्व लोकसभा अध्यक्ष श्री पीए संगमा के निधन पर शोक जताया है।
प्रधानमंत्री ने कहा, ”श्री पीए संगमा एक स्वनिर्मित नेता थे जिनका पूर्वोत्तर के विकास में बड़ा योगदान है।
मुझे उनके निधन का दुख है।
लोक सभा अध्यक्ष के तौर पर श्री पीए संगमा के कार्यकाल को भुलाया नहीं जा सकता।
उनके जमीन से जुड़े विनम्र व्यक्तित्व और उनके मिलनसार स्वभाव ने हरेक को आकर्षित किया।
संगमा जी नेताजी बोस से काफी प्रभावित थे।
वर्ष 2012 में हम दोनों आजाद हिंद फौज के स्थापना दिवस कार्यक्रम में शामिल हुए थे http://nm-4.com/t2 ।
