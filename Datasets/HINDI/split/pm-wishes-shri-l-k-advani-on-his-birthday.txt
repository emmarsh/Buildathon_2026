प्रधानमंत्री श्री नरेन्‍द्र मोदी ने श्री लाल कृष्‍ण अडवाणी को उनके जन्‍म दिवस पर अपनी शुभकामनाएं दी हैं।
अपने संदेश में प्रधानमंत्री नरेन्‍द्र मोदी ने कहा, “हमारे मार्गदर्शक और प्रेरक माननीय श्री लाल कृष्‍ण अडवाणी जी को उनके जन्‍म दिवस पर हार्दिक शुभकामनाएं।
मैं अडवाणी जी के बेहतर स्‍वास्‍थ्‍य के साथ उनके दीर्घायु रहने की कामना करता हूं।
देश के लिए अडवाणी जी का योगदान अमूल्‍य है।
वह हमेशा से एक अत्‍यंत ज्ञानी और सत्‍यनिष्‍ठ पुरूष के रूप में सम्‍मानीय रहे हैं।
व्‍यक्‍तिगत रूप से मैंने अडवाणी जी से बहुत कुछ सीखा है।
हमारे जैसे कार्यकर्ताओं के लिए वह सर्वश्रेष्‍ठ शिक्षक और नि:स्‍वार्थ सेवा के प्रतीक हैं।”
