आप सबको नमस्‍कार साथियों।
आज संसद का सत्र प्रारंभ हो रहा है ।
पिछले सत्र में जीएसटी जैसे महत्‍वपूर्ण निर्णय होने के कारण एक देश में एक टैक्‍स व्‍यवस्‍था का जो सपना है, उस दिशा में बड़ा अहम काम सदन ने किया।
मैंने उस दिन भी सभी दलों का धन्‍यवाद किया था।
देशहित में जब सब दल साथ मिलकर चलते हैं, तो फैसले भी अच्‍छे होते हैं, जल्‍दी होते हैं, परिणाम भी अच्‍छा मिलता है।
इस सत्र में भी बहुत ही अच्‍छी चर्चा होगी।सभी विषयों पर चर्चा होगी।
दलों की अपनी, राजनीतिक सोच के आधार पर भी चर्चा होगी।
सामान्‍य नागरिक की अपेक्षा व आवश्‍यकताओं के संदर्भ में चर्चा होगी।
सरकार की जो सोच है उस पर भी चर्चा होगी और मुझे लगता है कि बहुत ही अच्‍छी Debate भी सत्र में होगी।
सभी दलों का बहुत ही अच्‍छा उत्‍तम योगदान भी होगा।
सरकार की तरफ से जो, प्रस्‍तावित कामकाज के विषय हैं , उसे भी पूर्ण करने के लिए सभी दलों को साथ ले करके आगे बढ़ने का भरपूर प्रयास किया जाएगा।
जीएसटी के, काम को आगे बढ़ाने के लिए सभी राज्‍य सरकारों के साथ, उसमें भी, सभी दल एक प्रकार से है ही है, लगातार बैठकें हो रही हैं, सदन के पूर्व भी , सभी दलों के साथ लगातार विचार-विमर्श होता रहा है|
सरकार का यह मत रहा है कि हर विषय के लिए चर्चा के लिए हम तैयार हैं।
खुल करके चर्चा हो इसके लिए हम तैयार हैं।
और उसके कारण बहुत ही अच्‍छे महत्‍वपूर्ण निर्णय के लिए अनुकूलता बनेगी|
मैं आप सबका बहुत-बहुत धन्‍यवाद करता हूं।
