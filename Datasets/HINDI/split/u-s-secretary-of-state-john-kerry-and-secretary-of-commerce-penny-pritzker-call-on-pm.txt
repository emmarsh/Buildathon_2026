अमरीकी सैक्रेटरी ऑफ स्‍टेट जॉन कैरी और अमरीकी सैक्रेटरी ऑफ कॉमर्स पेन्‍नी प्रिट्जकर ने आज प्रधानमंत्री श्री नरेंद्र मोदी से मुलाकात की।
भारत दौरे पर आए दोनों सैक्रेटरी ने प्रधानमंत्री को द्वितीय भारत-अमरीकी नीतिगत व वाणिज्यिक वार्ता की नई दिल्‍ली में जानकारी दी और यह दौर कल समाप्‍त हो गया।
उन्‍होंने जून 2016 में प्रधानमंत्री के अमरीका दौरे से अब तक द्विपक्षीय समझौतों की प्रगति पर चर्चा की।
सैक्रेटरी कैरी ने क्षेत्र और उससे आगे चल रही गतिविधियों के संदर्भ में अमरीकी परिप्रेक्ष्‍य को लेकर भी प्रधानमंत्री के साथ स्थिति को साझा किया।
प्रधानमंत्री ने पिछले दो वर्षों से ज्‍यादा समय से भारत और अमरीका के बीच सहयोग और नये क्षितिजों की विस्‍तृत एवं सुदृढ़ नीतिगत सहभागिता पर संतोष व्‍यक्‍त किया।
उन्‍होंने इच्‍छा जताई कि जून में हाल की शिखिर वार्ता में राष्‍ट्रपति ओबामा के साथ लिए गए निर्णयों की तीव्र प्रगति एवं सफल कार्यान्‍वयन की प्रतीक्षा में है।
प्रधानमंत्री ने बताया कि वे हंगझाऊ, चीन में जी-20 बैठक में राष्‍ट्रपति ओबामा से मुलाकात के लिए उत्‍सुकतापूर्वक प्रतीक्षा में है।
