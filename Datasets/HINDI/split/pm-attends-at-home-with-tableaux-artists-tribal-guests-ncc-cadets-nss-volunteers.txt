प्रधानमंत्री श्री नरेन्‍द्र मोदी ने आज लोक कल्‍याण मार्ग स्थित अपने निवास पर झांकी कलाकारों, जनजातीय अतिथियों, एनसीसी कैडेटों और एनएसएस स्‍वयंसेवकों का स्‍वागत किया।
प्रधानमंत्री ने गणतंत्र दिवस से संबंधित परेड और संबंधित कार्यक्रमों में भाग लेने के लिए कलाकारों एवं प्रतिभागियों को बधाई देते हुए कहा कि यह उनके जीवन का एक बहुमूल्‍य अवसर है।
उन्‍होंने यह भी कहा कि पूरा देश उनसे प्रेरणा लेता है।
प्रधानमंत्री ने दैनिक जीवन में अनुशासन के महत्‍व का उल्‍लेख किया और इसके साथ ही उन्‍होंने यह भी कहा कि अनुशासन एनसीसी का एक अभिन्‍न हिस्‍सा है।
प्रधानमंत्री ने कहा कि नागरिकों को सदैव अपने नागरिक कर्तव्यों के बारे में पता होना चाहिए।
उन्‍होंने कहा कि लोगों की विभिन्‍न अपेक्षाओं के साथ यह सजगता भारत को नई ऊंचाइयों पर ले जाएगा।
प्रधानमंत्री ने इस अवसर पर कुछ आमंत्रित व्‍यक्तियों द्वारा पेश की गई रंगारंग सांस्‍कृतिक प्रस्‍तुतियों का आनंद भी उठाया।
