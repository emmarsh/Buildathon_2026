प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने हाइड्रोकार्बन क्षेत्र में बांग्‍लादेश के साथ सहयोग के लिए सहमति ढांचे (एफओयू) पर हस्‍ताक्षर को मंजूरी दी है।
प्रस्‍तावित एफओयू का उद्देश्‍य समानता और पारस्परिक लाभ के आधार पर हाइड्रोकार्बन क्षेत्र में भारत-बांग्लादेश के बीच द्विपक्षीय सहयोग बढ़ाने और उसे सुविधाजनक बनाने के लिए एक सहकारी संस्थागत ढांचा व्‍यवस्‍था स्थापित करना है।
एफओयू उप-क्षेत्रीय और क्षेत्रीय स्तरों पर द्विपक्षीय सहयोग को बढ़ावा देता है।
यह विकास के लिए प्रेरित करेगा और दोनों देशों को अपनी विकास आकांक्षाओं, साझा भाग्‍य और शांतिपूर्ण एवं समृद्ध दक्षिण एशिया के लिए साझा दृष्टिकोण विकसित करने में समर्थ बनाएगा।
प्रस्तावित एफओयू की प्रकृति गैर-बाध्‍यकारी है और यह पांच साल के लिए वैध रहेगा।
