प्रधानमंत्री नरेन्द्र मोदी की अध्यक्षता में केन्द्रीय मंत्रिमंडल की आज यहां हुई बैठक में निम्नलिखित सशस्त्र पुलिस बलों में चिकित्सा अधिकारियों की सेवानिवृत्ति की आयु बढ़ाने के प्रस्ताव को मंजूरी दी गई।
इसके अनुसार-
सशस्त्र पुलिस बलों तथा असम राइफल्स के जनरल ड्यूटी चिकित्सा अधिकारी अब 60 के बजाय 65 वर्ष की उम्र में सेवानिवृत्त होंगे।
गृह मंत्रालय के अधीन सशस्त्र पुलिस बलों और असम राइफल्स के स्पेशलिस्ट चिकित्सा अधिकारी भी अब 60 के बजाय 65 वर्ष की उम्र में सेवानिवृत्त होंगे।
इससे विशेषज्ञ और जनरल ड्यूटी चिकित्सा अधिकारियों को ज्यादा समय तक सशस्त्र पुलिस बलों में बनाए रखने में मदद मिलेगी जिससे मरीजों की बेहतर देखभाल तथा मेडिकल कॉलेजों में शिक्षण गतिविधियों के उचित संचालन के साथ ही सरकार के राष्ट्रीय स्वास्थ्य कार्यक्रमों का प्रभावशाली ढंग से क्रियान्वयन किया जा सकेगा।
