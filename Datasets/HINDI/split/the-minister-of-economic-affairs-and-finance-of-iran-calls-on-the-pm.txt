इस्लामिक गणराज्य ईरान के वित्त एवं आर्थिक मामलों के मंत्री डा. अली तय्यबनिया ने आज प्रधानमंत्री श्री नरेन्द्र मोदी से मुलाकात की।
वह विदेश मंत्री की सह-अध्यक्षता वाली द्विपक्षीय संयुक्त आयोग की बैठक के लिए भारत आए हुए हैं।
प्रधानमंत्री ने उन्हें इस बात से अवगत कराया कि भारत, ईरान के साथ अपने संबंधों को उच्च महत्व देता है।
उन्होंने जुलाई 2015 में ऊफा में ब्रिक्स सम्मेलन से इतर राष्ट्रपति रूहानी के साथ अपनी उपयोगी बैठक को याद किया।
प्रधानमंत्री ने ईरान के साथ द्विपक्षीय संबंधों को मजूबत करने के लिए भारत की ओर से तत्परता जाहिर की।
इसमें व्यापार, निवेश, तेल और गैस, कनेक्टिविटी, बंदरगाहों का विकास जैसे क्षेत्र शामिल हैं।
