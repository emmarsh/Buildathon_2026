प्रधानमंत्री श्री नरेन्‍द्र मोदी ने विश्‍व भर के लोगों को भारत आने और इसके सौंदर्य की खोज करने के लिए आमंत्रित किया है।
उन्‍होंने देश के युवाओं का आह्वान किया है कि वे देशभर में यात्रा करें और इसकी विविधता का आनन्‍द उठाएं।
अपने संदेश में प्रधानमंत्री ने कहा ‘विश्‍व पर्यटन दिवस के अवसर पर मैं विश्‍व भर के लोगों को भारत आने और अतुल्‍य भारत के सौंदर्य एवं यहां के लोगों के आतिथ्‍य सत्‍कार का आनन्‍द लेने के लिए आमंत्रित करता हूं।
मैं अपने युवा मित्रों से, विशेष रूप से आग्रह करता हूं कि पूरे भारत का दौरा करें और हमारे जीवन्‍त भारत की विविधता के प्रथम दृष्‍टय: दर्शन करें।’
प्रधानमंत्री ने विगत रविवार को मन की बात के 36वें संस्‍करण के दौरान पर्यटन और इसके लाभ के बारे में कही गई बातों की एक क्लिप को भी साझा किया है।
वेबसाइट का पता निम्‍नलिखित है https://soundcloud.com/narendramodi/unity-in-diversity-is-indias-speciality
