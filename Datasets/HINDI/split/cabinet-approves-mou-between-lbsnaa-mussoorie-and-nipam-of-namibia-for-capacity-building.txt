प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने मसूरी के लाल बहादुर शास्‍त्री नेशनल एकेडमी ऑफ एडमिनिस्‍ट्रेशन (एलबीएसएनएए) और नामीबिया के नामीबिया इंस्‍टीट्यूट ऑफ पब्लिक एडमिनिस्‍ट्रेशन एंड मैनेजमेंट (एनआईपीएएम) के बीच क्षमता निर्माण के लिए एमओयू को अपनी मंजूरी दी है।
इसके तहत दोनों संस्‍थानों के फायदे के लिए नामीबिया के लोक अधिकारियों के क्षमता निर्माण एवं अन्‍य प्रशिक्षण गतिविधियों पर ध्‍यान केंद्रित किया जाएगा।
यह एमओयू देश में उच्‍च नागरिक सेवाओं के लिए प्रशिक्षण संस्‍थान चलाने के लिए अपने अनुभवों का प्रसार एनआईपीएएम तक करने में अकादमी की मदद करेगा।
साथ ही यह लोक प्रशासन एवं क्षमता निर्माण क्षेत्र की सहयोगी गतिविधियों में दोनों पक्षों को शामिल होने में भी मदद करेगा।
