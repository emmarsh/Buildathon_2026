म्‍यांमार डिफेन्‍स सर्विसेज के कमांडर इन चीफ सीनियर जनरल यू. मिन ऑग हिलियांग ने आज प्रधानमंत्री श्री नरेन्‍द्र मोदी से मुलाकात की है।
अमरनाथ यात्रा के तीर्थ यात्रियों पर हुए हाल के आतंकी हमले की भर्त्‍सना करते हुए सीनियर जनरल यू.मिन अंग ने हमले के शिकार लोगों के प्रति अपने संवेदना व्‍यक्‍त की।
प्रधानमंत्री ने 07 जून 2017 को दु:खद विमान दुर्घटना में मारे गए म्‍यांमार सशस्‍त्र सेनाओं के कार्मिकों और परिवारों के निधन पर अपना शोक जताया।
सीनियर जनरल यू. मिन अंग हिलियांग ने प्रधानमंत्री को द्विपक्षीय रक्षा एवं सुरक्षा सहयोग की जानकारी दी।
प्रधानमंत्री ने भारत की सशस्‍त्र सेना और म्‍यांमार के बीच निकट सहयोग को सराहा।
प्रधानमंत्री ने कहा कि म्‍यामार भारत की ‘एक्‍ट ईस्‍ट’ नीति का स्‍तम्‍भ है और सभी क्षेत्रों में द्विपक्षीय संबंधों को सुदृढ़ बनाने की अपनी पूरी वचनबद्धता व्‍यक्‍त की।
