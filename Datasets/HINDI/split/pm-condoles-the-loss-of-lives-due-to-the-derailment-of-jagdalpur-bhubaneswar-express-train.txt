प्रधानमंत्री श्री नरेंद्र मोदी ने जगदलपुर-भुवनेश्‍वर एक्‍सप्रेस ट्रेन पटरी से उतरने के कारण हुई जीवनक्षति पर शोक व्‍यक्‍त किया है।
जगदलपुर-भुवनेश्‍वर एक्‍सप्रेस पटरी से उतरने के कारण हुई जीवन क्षति में अपने प्रियजनों को खोने वाले लोगों के साथ मेरी संवेदनाएं।
यह त्रासदी दुखदायक है।
मैं रेल दुर्घटना के कारण घायल सभी लोगों के स्‍वास्‍थ्‍य लाभ के लिए ईश्‍वर से कामना करता हूं।
प्रधानमंत्री ने कहा ‘‘रेल मंत्रालय स्थिति की बहुत नजदीकी से निगरानी और तीव्र राहत एवं बचाव कार्य को सुनिश्चित करने के लिए कार्य कर रहा है।’’
