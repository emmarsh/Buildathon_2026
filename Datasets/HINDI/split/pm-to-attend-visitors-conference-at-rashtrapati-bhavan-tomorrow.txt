प्रधानमंत्री स्वर्ण संबंधी योजनाओं का शुभारंभ करेंगे।
प्रधानमंत्री सोनीपत में एनएचएआई की परियोजनाओं की आधारशिला रखेंगे और एक जनसभा को संबोधित करेंगे।
प्रधानमंत्री श्री नरेन्द्र मोदी कल राष्ट्रपति भवन में कुलाध्‍यक्ष सम्मेलन (विजिटर कांफ्रेंस) में शिरकत करेंगे।
प्रधानमंत्री श्री नरेन्द्र मोदी इम्प्रिंट इंडिया की विवरणिका का विमोचन करेंगे और पहली प्रति महामहिम राष्ट्रपति को पेश करेंगे।
‘इम्प्रिंट इंडिया’ भारत के लिए प्रासंगिक दस तकनीकी डोमेन में मौजूद प्रमुख इंजीनियरिंग एवं प्रौद्योगिकी चुनौतियों से निपटने के लिए अनुसंधान का खाका विकसित करने हेतु आईआईटी और आईआईएससी की संयुक्त पहल है।
प्रधानमंत्री 7 रेस कोर्स रोड में आयोजित एक समारोह में स्वर्ण संबंधी तीन योजनाओं- स्वर्ण मौद्रीकरण योजना (जीएमएस), स्वर्ण सार्वभौमिक बांड योजना और स्वर्ण सिक्का एवं बुलियन योजना का शुभारंभ करेंगे।
प्रधानमंत्री हरियाणा के सोनीपत में आयोजित एक समारोह में तीन राष्ट्रीय राजमार्ग परियोजनाओं की आधारशिला रखेंगे।
प्रधानमंत्री एक जनसभा को संबोधित करेंगे।
