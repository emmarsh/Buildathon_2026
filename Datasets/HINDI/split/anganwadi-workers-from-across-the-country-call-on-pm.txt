देश भर की 100 से अधिक आंगनवाड़ी कार्यकर्ताओं के एक समूह ने प्रसन्‍नता जताने एवं मानदेय तथा अन्‍य प्रोत्‍साहनों में हाल की बढोतरी के लिए धन्‍यवाद देने के लिए प्रधानमंत्री से मुलाकात की।
आंगनवाड़ी कार्यकर्ताओं की बधाई को स्‍वीकार करते हुए, प्रधानमंत्री ने प्रसन्‍नता व्‍यक्‍त की कि उनसे मुलाकात करने के लिए वे देश के सभी हिस्‍सों से आई हैं।
प्रधानमंत्री ने शिशु के शारीरिक एवं मानसिक विकास में पोषण के महत्‍व पर बल दिया और कहा कि इस संबंध में आंगनवाड़ी कार्यकर्ताओं को प्रमुख भूमिका अदा करनी है।
वर्तमान में जारी पोषण माह का उल्‍लेख करते हुए, प्रधानमंत्री ने कहा कि इस अभियान के दौरान जो गति आई है, उसमें कमी नहीं आनी चाहिए।
उन्‍होंने कहा कि पोषण के लिए सतत रूप से ध्‍यान दिए जाने एवं अच्‍छी आदतों के विकास की आवश्‍यकता होती है, जिसे आंगनवाड़ी कार्यकर्ताओं द्वारा सुलभ कराया जा सकता है।
उन्‍होंने आंगनवाड़ी कार्यकर्ताओं को यह सुनिश्चित करने के लिए प्रोत्‍साहित किया कि लाभार्थियों को उपलब्‍ध कराई जा रही पोषाहार सहायता का विवेकपूर्ण तरीके से उपयोग किया जाए।
प्रधानमंत्री ने कहा कि बच्‍चे आंगनवाड़ी कार्यकर्ताओं की बात ध्‍यादा ध्‍यानपूर्वक सुनेंगे।
आंगनवाड़ी कार्यकर्ताओं की जागरुकता का सृजन करने में प्रमुख भूमिका है।
उन्‍होंने बेहतर पोषाहार देखभाल एवं प्रयासों के एक प्रोत्‍साहन के रूप में विभिन्‍न आंगनवाड़ी कार्यकर्ताओं के बीच स्‍वस्‍थ प्रतिस्‍पर्धा को प्रोत्‍साहित किया।
इस अवसर पर, केंद्रीय महिला एवं बाल विकास मंत्री श्रीमती मेनका गांधी भी उपस्थित थीं।
