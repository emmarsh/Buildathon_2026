प्रधानमंत्री श्री नरेन्द्र मोदी ने आज आयुष्मान भारत के तहत स्वास्थ्य बीमा कार्यक्रम के शुरूआत की तैयारियों का जायजा लिया।
इस योजना के तहत प्रत्येक परिवार को 5 लाख रुपये तक स्वास्थ्य बीमा प्रदान किया जायेगा।
इसके तहत 10 करोड़ से अधिक गरीब और कमजोर परिवारों को लाने का लक्ष्य रखा गया है।
स्वास्थ्य एवं परिवार कल्याण मंत्रालय, नीति आयोग और प्रधानमंत्री कार्यालय (पीएमओ) के शीर्ष अधिकारियों ने राज्यों में तैयारियों और योजना से जुड़े तकनीकी आधारभूत संरचना के विकास सहित विभिन्न पहलुओं से प्रधानमंत्री को अवगत कराया।
अम्बेडकर जयंती के अवसर पर अप्रैल में प्रधानमंत्री ने छत्तीसगढ़ के बीजापुर जिले में आयुष्मान भारत के तहत पहले ‘स्वास्थ्य एवं कल्याण केंद्र’ का उद्घाटन किया था।
