प्रधानमंत्री श्री नरेन्‍द्र मोदी कल (29.10.2017) कर्नाटक की यात्रा पर जाएंगें।
दिनभर के कार्यक्रम के दौरान वे तीन सार्वजनिक सभाओं को संबोधित करेंगे।
श्री मोदी धर्मस्‍थल पर श्री मंजुनाथ स्‍वामी मंदिर में प्रार्थना से राज्‍य की अपनी यात्रा का शुभारंभ करेंगे।
वे उजिरे में एक सार्वजनिक सभा को संबोधित करेंगे और श्री क्षेत्र धर्मस्‍थल ग्रामीण विकास परियोजना में लाभार्थियों को रूपे कार्ड वितरित करेंगे।
इससे यह स्‍वयं सहायता समूह नकदीरहित डिजिटल लेनदेन शुरू कर सकेगा।
इसके बाद प्रधानमंत्री बेंगलूरू जाएंगे जहां वे दशमाह सौंदर्य लहरी प्रयाणोत्‍सव महासमर्पणे में एकत्र लोगों को संबोधित करेंगे।
सौंदर्य लहरी आदि शंकराचार्य द्वारा संकलित श्‍लोकों का संग्रह है।
इस कार्यक्रम का आयोजन इन श्‍लोकों के सामूहिक मंत्रोच्‍चारण के लिए किया गया है।
बाद में प्रधानमंत्री बीदर जाएंगे, जहां वे बीदर-कलबुर्गी नई रेलवे लाइन का उद्घाटन करेंगे।
वे वहां एक जनसभा को भी संबोधित करेंगे।
