प्रधानमंत्री श्री नरेन्द्र मोदी ने आज डाऊनटाउन दोहा में मशरब के एक परियोजना स्थल पर भारतीय कामगारों के साथ बातचीत की।
वहां एकत्र कामगारों को संबोधित करते हुए उन्होंने कहा कि दोहा में पहुंचने के बाद उनका पहला कार्यक्रम आप लोगों से मिलना था।
प्रधानमंत्री ने कहा कि वे उन मुद्दों से पूरी तरह वाकिफ हैं जिनका आप सामना कर रहे हैं।
जब वे कतर के नेतृत्व से मिलेंगे तो उनके सामने इन मुद्दों का उठाएंगे।
प्रधानमंत्री ने कामगारों के साथ बातचीत के लिए आने से पूर्व इस स्थल पर बने चिकित्सा शिविर का संक्षिप्त दौरा किया, उन्होंने डाक्टरों द्वारा किए जा रहे अच्छे कार्यों के लिए उन्हें बधाई दी।
अपने संबोधन की समाप्ति के बाद, प्रधानमंत्री एक मेज से दूसरी मेज के पास गए और वहां बैठे कामगारों के समूहों से बातचीत की तथा उनमें से कुछ के साथ बैठकर भोजन साझा किया।
