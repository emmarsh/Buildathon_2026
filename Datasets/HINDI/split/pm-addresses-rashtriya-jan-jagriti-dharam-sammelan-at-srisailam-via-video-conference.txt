प्रधानमंत्री श्री नरेन्द्र मोदी ने आज वीडियो कॉन्फ्रेंस के माध्यम से श्रीसाईलम में राष्ट्रीय जन जागृति धर्म सम्मेलन को संबोधित किया।
प्रधानमंत्री ने उगड़ी के अवसर पर सभी को शुभकामना देते हुए कहा कि उगड़ी नई शुरूआत और नई आशाओं का त्यौहार है।
प्रधानमंत्री ने कहा कि सरकार स्पष्ट लक्ष्यों और समयसीमा के साथ विभिन्न योजनाओं पर कार्य कर रही है।
उन्होंने इस संदर्भ में जन धन खाता खोलने, गरीबों के लिए बीमा, उज्ज्वला रसोई गैस कनेक्शन, मुद्रा योजना और प्रधानमंत्री आवास योजना आदि में हुई प्रगति की चर्चा की।
उन्होंने कहा कि संरचना विकसित करने की गति काफी बढ़ी है।
उन्होंने आयुष्मान भारत योजना तथा राष्ट्रीय पोषाहार मिशन का भी जिक्र किया।
उन्होंने कहा कि स्वच्छ भारत मिशन से देश में स्वच्छता कवरेज में काफी अधिक वृद्धि हुई है।
प्रधानमंत्री ने कहा कि आज स्वयं लोग ही चाहते हैं कि जल्दी से जल्दी देश को कमजोरियों से छुटकारा मिले।
उन्होंने कहा कि सरकार राष्ट्र निर्माण कार्य के लिए कठिन परिश्रम के साथ काम कर रही है और सबके समर्थन से इन प्रयासों को गति मिलेगी।
