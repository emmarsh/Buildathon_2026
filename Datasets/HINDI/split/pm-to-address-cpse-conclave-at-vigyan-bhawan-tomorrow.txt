प्रधानमंत्री श्री नरेंद्र मोदी 9 अप्रैल 2018 को नयी दिल्ली स्थित विज्ञान भवन में सीपीएसई सम्मेलन में भाग लेंगे।
केंद्रीय सार्वजनिक क्षेत्र के उपक्रमों और मंत्रालयों के वरिष्ठ अधिकारी इस सम्मेलन में भाग लेंगे।
इस सम्मेलन में केंद्रीय उपक्रमों में सर्वोत्तम प्रक्रियाओं पर एक प्रस्तुतीकरण दिया जायेगा।
अपरान्ह में प्रधानमंत्री को कॉरपोरेट सुशासन, मानव संसाधन प्रबंधन, वित्तीय पुन:-अभियांत्रिकी और नवोन्मेष जैसे विषयों पर प्रस्तुतीकरण दिया जायेगा।
इसके बाद प्रधानमंत्री सम्मेलन को संबोधित करेंगे।
