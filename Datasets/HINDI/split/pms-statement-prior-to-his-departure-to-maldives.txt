प्रधानमंत्री श्री नरेन्द्र मोदी का मालदीव यात्रा पर प्रस्थान से पहले का वक्तव्यः
“मैं अपने निकटवर्ती और पड़ोसी मित्र देश मालदीव गणराज्य की राजधानी माले की यात्रा को लेकर प्रसन्न हूं।
वहां मैं निर्वाचित राष्ट्रपति श्री इब्राहिम मोहम्मद सोलिह के ऐतिहासिक शुभारंभ समारोह में भाग लूंगा।
हाल में संपन्न चुनावों में उनकी जीत पर मैं हार्दिक बधाई देता हूं।
यह लोकतंत्र, कानून के शासन और समृद्ध भविष्य के लिए मालदीव गणराज्य की सामूहिक आकांक्षाओं का प्रतीक है।
भारत और मालदीव के बीच ऐतिहासिक तौर पर सशक्त साझेदारी कायम है और हमारे लोगों के बीच मजबूत संबंध हैं तथा वे शांति और समृद्धि के लिए अपनी साझा आकांक्षाएं रखते हैं।
हमारी सरकार के समावेशी विकास ‘सबका साथ, सबका विकास’ का दृष्टिकोण हमारे सभी पड़ोसी देशों तक भी पहुंचता है।
हम भारत के लोग मालदीव गणराज्य को एक लोकतांत्रिक, समृद्ध और शांतिपूर्ण देश के रूप में देखने के लिए काफी इच्छुक हैं।
मैं श्री सोलिह की नई मालदीव सरकार को विशेषकर, आधारभूत सुविधाओं, स्वास्थ्य सेवा, सम्पर्कता और मानव संसाधन विकास के क्षेत्रों में उनकी विकास प्राथमिकताओं को साकार करने की दिशा में निकटतापूर्वक काम करने के लिए अपनी सरकार की इच्छा से अवगत कराऊंगा।
मैं आशा करता हूं कि मेरी यात्रा से दोनों देशों के बीच और भी अधिक निकटतापूर्वक आदान-प्रदान और सहयोग का एक नया युग शुरू होगा। ”
