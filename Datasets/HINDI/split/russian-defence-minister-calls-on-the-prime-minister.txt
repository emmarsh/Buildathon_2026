रूस के रक्षामंत्री श्री सर्गेई शोएगु ने आज प्रधानमंत्री श्री नरेन्‍द्र मोदी से मुलाकात की।
प्रधानमंत्री श्री नरेन्‍द्र मोदी ने इस मुलाकात के अवसर पर रूस के राष्‍ट्रपति व्‍लादिमीर पुतिन की दिसंबर 2014 की सफल भारत यात्रा को याद किया और कहा कि भारत और रूस की समय की कसौटी पर खरी उतरी विशिष्‍ट और गौरवशाली महत्‍वपूर्ण भागीदारी को राष्‍ट्रपति श्री पुतिन की इस यात्रा से नई गति मिली।
श्री नरेन्‍द्र मोदी ने कहा कि वह इस साल सातवें ब्रिक्‍स सम्‍मेलन और द्विपक्षीय वार्षिक सम्‍मेलन में हिस्‍सा लेने के लिए होने वाली अपनी रूस यात्रा की प्रतीक्षा कर रहे हैं।
श्री सर्गेई शोएगु भारत के रक्षामंत्री की सह-अध्‍यक्षता वाले सैन्‍य और तकनीकी सहयोग से संबद्ध अंतर-सरकारी आयोग की 14वीं बैठक के लिए भारत आये हैं।
