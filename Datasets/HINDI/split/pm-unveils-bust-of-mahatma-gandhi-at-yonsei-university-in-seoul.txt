प्रधानमंत्री श्री नरेन्‍द्र मोदी ने आज सियोल के योनसेई विश्वविद्यालय में महात्मा् गांधी की प्रतिमा का अनावरण किया।
इस अवसर पर कोरिया गणराज्‍य के राष्‍ट्रपति श्री मून जे-इन प्रथम महिला किम जूंग-सूक और संयुक्‍त राष्‍ट्र के पूर्व महासचिव श्री बान की-मून उपस्थित थे।
प्रधानमंत्री ने इस अवसर पर कहा कि बापू की प्रतिमा का अनावरण करना सम्‍मान की बात है।
उन्‍होंने कहा कि ऐसे समय में जबकि हम बापू की 150वीं जयंती मना रहे हैं, इसका विशेष महत्‍व हो जाता है।
प्रधानमंत्री ने कहा कि बापू के विचारों और सिद्धांतों में आतंकवाद, जलवायु परिवर्तन जैसी मानव जाति के समक्ष आज मौजूद दो सबसे बड़ी चुनौतियों से निपटने की ताकत है।
श्री मोदी ने कहा कि बापू के जीवन और विचारों ने हमें यह बताया कि कैसे हम प्रकृति के साथ सद्भाव से रहते हुए कार्बन फुटप्रिंट कम कर सकते हैं।
उन्‍होंने हमें यह भी सिखाया कि आने वाली पीढि़यों के लिए हमें धरती को स्‍वच्‍छ और हरी-भरी धरती रखना है।
योनसेई विश्‍वविद्यालय दक्षिण कोरिया के सर्वाधिक प्रसिद्ध विश्‍वविद्यालयों में से एक है।
दक्षिण कोरिया में महात्‍मा गांधी को विश्‍व शांति के प्रतीक के रूप में सम्‍मान दिया जाता है।
