प्रधानमंत्री श्री नरेन्द्र मोदी की अध्‍यक्षता में केंद्रीय मंत्रिमंडल को भारत और सऊदी अरब के बीच आवास के क्षेत्र में सहयोग पर आधारित समझौते के बारे में अवगत कराया गया।
इस सहमति पत्र पर फरवरी 2019 में हस्‍ताक्षर किए गए थे।
इस सहमति पत्र से दोनों देशों में किफायती/निम्‍न आय आवास सहित आवास के क्षेत्र में तकनीकी सहयोग को बढ़ावा मिलेगा, आवास तथा आधारभूत परियोजनाओं के क्षेत्र से जुड़े अधिकारियों और कंपनियों की भागीदारी बढ़ेगी।
इससे विकास के क्षेत्र में जानकारी और अनुभव को साझा करने, आधुनिक निर्माण तकनीकों के हस्‍तांतरण और आवास विकास के क्षेत्र में अनुसंधान एवं विकास को बढ़ावा देने में मदद मिलेगी।
