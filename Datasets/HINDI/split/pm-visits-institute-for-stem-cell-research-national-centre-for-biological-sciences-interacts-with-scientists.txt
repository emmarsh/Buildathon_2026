प्रधानमंत्री श्री नरेन्द्र मोदी ने आज बेंगलुरू में राष्‍ट्रीय जैविक विज्ञान केंद्र स्थित स्‍टेम सेल अनुसंधान संस्‍थान का दौरा किया।
उन्‍होंने इस संस्‍थान में स्‍टेम सेल प्रयोगशाला को भी देखा जहां वैज्ञानिकों ने किए जा रहे अनुसंधान के बारे में श्री मोदी को जानकारी दी।
बाद में प्रधानमंत्री ने आधे घंटे से अधिक समय तक युवा वैज्ञानिकों के साथ विचार-विमर्श किया।
इस दौरान पारंपरिक भारतीय दवाओं, जीन चिकित्‍सा पद्धति के इस्‍तेमाल से सिकल सेल अनीमिया के उपचार का पता लगाने में हुई प्रगति, जीन बैंक के जरिए वन्‍य जीव संरक्षण और मेक इन इंडिया पहल पर चर्चा की गई।
प्रधानमंत्री ने वैज्ञानिकों के साथ स्‍कूली बच्‍चों के साथ विचार-विमर्श करने और उन्‍हें इस क्षेत्र में रोजगार हासिल देने को प्रेरित करने का आग्रह किया।
इस अवसर पर केंद्रीय मंत्री श्री डी वी सदानंद गौड़ा और श्री अनंत कुमार उपस्थित थे।
