वर्ष 2014 के नोबेल शांति पुरस्‍कार के लिए चुने गये श्री कैलाश सत्‍यार्थी ने आज प्रधानमंत्री श्री नरेन्‍द्र मोदी से मुलाकात की।
प्रधानमंत्री ने इस पुरस्‍कार के लिए चुने जाने पर उन्‍हें बधाई दी।
श्री कैलाश सत्‍यार्थी ने प्रधानमंत्री से भेंट के दौरान उनकी महत्‍वपूर्ण परियोजनाओं “स्‍वच्‍छ भारत” और “सासंद आदर्श ग्राम योजना” में योगदान देने की इच्‍छा जाहिर की।
उन्‍होंने भारत को बाल श्रम मुक्‍त बनाने की अपनी प्रतिबद्धता व्‍यक्‍त की।
प्रधानमंत्री ने लापता बच्‍चों को खोजने के लिए सोशल मीडिया और इंटरनेट के इस्‍तेमाल पर श्री सत्‍यार्थी के साथ अपने विचारों का आदान-प्रदान किया।
प्रधानमंत्री ने यह भी बताया कि उन्‍होंने विश्‍व की पहली “चिल्‍ड्रन यूनिवर्सिटी” गांधीनगर में स्‍थापित की है।
उन्‍होंने श्री सत्‍यार्थी को भविष्‍य की योजनाओं के लिए शुभकामनाएं दी।
श्री सत्‍यार्थी के परिवार के सदस्‍यों श्रीमती सुमेधा कैलाश, सुश्री अस्‍मिता सत्‍यार्थी, श्री भुवन रिभु, श्रीमती प्रियंका रिभु और श्री रामा शंकर चौरसिया, श्री सत्‍यार्थी के साथ थे।
