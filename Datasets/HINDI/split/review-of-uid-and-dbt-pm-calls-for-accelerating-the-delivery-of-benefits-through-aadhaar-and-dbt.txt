प्रधानमंत्री ने आज एक उच्‍चस्‍तरीय बैठक में यूआईडी तथा डीबीटी की प्रगति की समीक्षा की।
बैठक में गृह मंत्री श्री राजनाथ सिंह, वित्‍त राज्‍य मंत्री श्री जयंत सिंहा, गृह राज्‍य मंत्री श्री हरि भाई चौधरी, नीति आयोग के उपाध्‍यक्ष श्री अरविन्‍द पनगढिया तथा भारत सरकार के विभिन्‍न मंत्रालयों के वरिष्‍ठ अधिकारी शामिल हुए।
प्रधानमंत्री ने आधार मंच के ऐप्‍लीकेशनों का विस्‍तार करने को कहा ताकि जहां तक संभव हो अनेक सार्वजनिक सेवाओं तक इसका लाभ पहुंचाया जा सके।
उन्‍होंन संबंधित अधिकारियों को ऐसे एप्‍लीकेशनों की पहचान करने का निर्देश दिया जहां अगले दो महीनों में ठोस परिणाम हासिल किए जा सकें।v
प्रधानमंत्री ने कुछ क्षेत्रों में प्रगति की सराहना करते हुए प्राप्‍त बचत के हिस्‍से का उपयोग करके आधार तथा डीबीटी से जुड़ी संस्‍थागत व्‍यवस्‍था को मजबूत बनाने का निर्देश दिया।
उन्‍होंने अधिकारियों से कहा कि डीबीटी योजना के सफल कार्यान्‍वयन के परिणामस्‍वरूप बचत हिस्‍सेदारी एक मुश्‍त साझा करने के प्रति राज्‍यों की संवेदनशीलता का पता लगाएं।
प्रधानमंत्री को वर्तमान आधार संख्‍या तथा विभिन्‍न क्षेत्रों में प्रत्‍यक्ष लाभ अंतरण की जानकारी दी गई।
बचत के बारे में प्रधानमंत्री को बताया गया है कि केवल एलपीजी सब्‍सिडी से 14 से 15 प्रतिशत की कुल बचत हुई।
ऐसा चौरी रोकने तथा डुप्‍लिकेट का काम खत्‍म होने से हुआ।
