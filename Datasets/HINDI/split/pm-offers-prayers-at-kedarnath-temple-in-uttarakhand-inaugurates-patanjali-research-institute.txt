प्रधानमंत्री श्री नरेन्‍द्र मोदी ने आज उत्तराखंड का दौरा किया।
उन्‍होंने केदारनाथ मंदिर में प्रार्थना की और वहां बड़ी तादाद में एकत्रित हुए लोगों को बधाई दी।
बाद में प्रधानमंत्री ने हरिद्वार जिले में पतंजलि अनुसंधान संस्‍थान का उद्घाटन किया।
वह स्‍वामी रामदेव और आचार्य बालकृष्‍ण के साथ संस्‍थान में ड्रग डिस्‍कवरी एंड रिसर्च लैबोरेटरी को भी देखने गए।
इस अवसर पर बोलते हुए प्रधानमंत्री ने विश्‍वास व्‍यक्त किया कि उस विरासत को नजरअंदाज अथवा भूल नहीं सकते जिसके लिए हम ऐतिहासिक तौर पर गर्व करते रहे हैं।
उन्‍होंने कहा कि हमारे पूर्वजों की नवोन्‍मेषी भावना को जरूर जीवित रखा जाना चाहिए।
प्रधानमंत्री ने अंतरराष्‍ट्रीय योग दिवस पर हरसंभव अधिक से अधिक लोगों को साथ लाने का आह्वान किया।
उन्‍होंने नई स्‍वास्‍थ्‍य नीति का उल्‍लेख किया जिसमें स्‍वास्‍थ्‍य एवं कल्‍याण के विभिन्‍न पहलुओं को शामिल किया गया है।
प्रधानमंत्री ने कहा कि साफ-सफाई अथवा स्‍वच्‍छता निवारक स्‍वास्‍थ्‍य सेवा के सबसे महत्‍वपूर्ण पहलुओं में से एक है।
प्रधानमंत्री ने वर्ल्‍ड हर्बल एनसाइक्‍लोपीडिया के पहले खंड का भी विमोचन किया।
