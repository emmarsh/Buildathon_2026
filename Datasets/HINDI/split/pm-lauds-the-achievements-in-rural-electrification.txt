केवल 6 महीनों में 5000 से अधिक गांवों को जगमग किया गया
प्रधानमंत्री श्री नरेन्‍द्र मोदी ने ग्रामीण विद्युतीकरण के क्षेत्र में अर्जित उपलब्धियों की सराहना की है।
ट्विट की श्रृंखला में उन्‍होंने कहा कि टीम इंडिया ने केवल 6 महीनों में 5,000 से भी अधिक गांवों का विद्युतीकरण करके बहुत अच्‍छा कार्य किया है।
पिछले साल लाल किले की प्राचीर से मैंने सभी शेष गांवों (18452 गांवों) का 1000 दिन में विद्यतीकरण करने का आह्वान किया था।
मैं यह बात साझा करके प्रसन्‍न हूं कि टीम इंडिया ने इस दिशा में बहुत अच्‍छा काम किया है।
केवल 6 महीने (लगभग 200 दिन) में ही हमने 5000 का लक्ष्‍य पार कर लिया है।
5279 गांवों का पहले से ही विद्युतीकरण किया जा चुका है।
विद्युत मंत्रालय ने बिहार, उत्तर प्रदेश, ओडिशा, असम और झारखंड में उत्‍कृष्‍ट कार्य किया है।
विद्युत मंत्रालय ने ग्रामीण विद्युतीकरण पर अद्यतन जानकारी साझा की।
उनका डैशबोर्ड http://www.garv.gov.in “देखने लायक है।
