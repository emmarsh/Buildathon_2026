प्रधानमंत्री श्री नरेन्‍द्र मोदी ने प्रधानमंत्री कार्यालय के जनसंपर्क अधिकारी श्री जगदीश ठक्‍कर के निधन पर शोक व्‍यक्‍त किया है।
शोक संदेश में प्रधानमंत्री ने कहा “श्री ठक्‍कर के निधन से मैं बहुत दुखी हूं।
जगदीश भाई एक अनुभवी पत्रकार थे।
मुझे चार वर्षों तक गुजरात और दिल्‍ली में उनके साथ काम करने का अवसर मिला।
वे अपनी सादगी और मिलनसार स्‍वभाव के लिए जाने जाते थे।”
उन्‍होंने कहा, ‘इतने सालों में कई पत्रकारों को जगदीश भाई के साथ काम करने का मौका मिला होगा।
उन्‍होंने पूर्व में गुजरात के कई मुख्‍यमंत्रियों के साथ भी काम किया।
हमने एक ऐसा बेहतरीन व्‍यक्‍ति खो दिया है, जिन्हें अपने काम से बहुत लगाव था और उसे वह पूरी निष्‍ठा के साथ किया करते थे।
मैं उनके परिवार और शुभचिंतकों के प्रति गहरी संवेदना व्‍यक्‍त करता हूं।’
