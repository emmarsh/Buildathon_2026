प्रधानमंत्री श्री नरेन्‍द्र मोदी और बेल्जियम के प्रधानमंत्री चार्ल्‍स मिशेल ने संयुक्‍त रूप से उत्‍तराखंड के देवस्‍थल स्थित 3.6 मीटर ऑप्टिकल दूरबीन का रिमोट से शुभारम्‍भ किया।
आर्यभट्ट प्रेक्षण विज्ञान शोध संस्‍थान (एरीज) का दूरबीन उत्‍तराखंड में लगाया गया है।
इसे दोनों देशों के वैज्ञानिकों के सहयोग से तैयार किया गया है।
इसका निर्माण भारत की एरीज टीम और बेल्जियम के एएमओएस के सहयोग से किया गया है।
यह दुनिया की आधुनिक दूरबीन है, जो कई वैज्ञानिक अनुप्रयोगों के अवलोकन में सहयोग करेगी।
हिमालय की गोद में इस परिष्‍कृत पूरी तरह संचालनयुक्‍त दूरबीन की सफलतापूर्वक स्‍थापना के अवसर पर प्रधानमंत्री ने दोनों देशों के वैज्ञानिकों को बधाई दी।
उन्‍होंने कहा कि यह न सिर्फ सरकार का प्रयास है बल्कि इसमें एरीज जैसे स्‍वायत्‍त संस्‍थान और निजी कंपनी एएमओएस भी शामिल है।
उन्‍होंने कहा कि 6500 किलोमीटर दूर ब्रुसेल्‍स से इसे तकनीकी रूप से शुरू किया जाना यह साबित करता है कि अगर मिलजुल कर प्रयास किया जाए तो कुछ भी असंभव नहीं है।
उन्‍होंने कहा कि इस मामले में आकाश भी कोई सीमा नहीं है।
