प्रधानमंत्री श्री नरेन्‍द्र मोदी ने रथ यात्रा के पावन अवसर पर लोगों को अपनी शुभकामनाएं दी हैं।
प्रधानमंत्री का संदेश:-
”रथ यात्रा के पावन अवसर पर सभी को शुभकामनाएं।
जय जगन्‍नाथ।”
मित्रों,
रथयात्रा के पवित्र दिवस पर, आप सभी को मेरी हार्दिक शुभकामनाएं।
इस परंपरागत उत्‍सव को संपूर्ण भारत में विशेष उल्‍लास के साथ मनाया जाता है और अब यह सारे विश्‍व में विख्‍यात है।
हम भगवान जगन्‍नाथ के प्रति अपनी अपार श्रद्धा प्रकट करते हैं, जो अपने रथ पर सुशोभित होकर लोगों को आशीर्वाद प्रदान करते हैं।
भगवान जगन्‍नाथ के शुभ आशीर्वाद के साथ समाज में सद्भावना, एकता और प्रसन्‍नता की भावना का विस्‍तार हो, ऐसी कामना करता हूं।
भगवान जगन्‍नाथ की अलौकिक कृपा से गरीबों और किसानों के जीवन में समृद्धि आएं।
जय जगन्‍नाथ।
आपका, नरेन्‍द्र मोदी
प्रधानमंत्री ने अपने संदेश के साथ गुजरात के अहमदाबाद में 2013 की रथ यात्रा के कुछ चित्र भी अपलोड किए हैं।
”रथ यात्रा, गुजरात की बहुत सी पुरानी स्मृतियों को फिर से ताजा करती है।
ये अहमदाबाद में 2013 की रथ यात्रा के कुछ चित्र हैं।”
