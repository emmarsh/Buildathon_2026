प्रधानमंत्री श्री नरेंद्र मोदी और बांग्‍लादेश की प्रधानमंत्री शेख हसीना के वीडियो कान्‍फ्रेंसिंग के जरिए पेट्रोपोल एकीकृत चेक पोस्‍ट का संयुक्‍त रूप से उद्घाटन किया।
पश्चिम बंगाल की मुख्‍यमंत्री ममता बनर्जी ने भी कोलकाता से वीडियो कॉन्‍फ्रेंसिंग में भाग लिया।
पेट्रोपोल-बेनापोल भारत-बांग्‍लादेश व्‍यापार के लिए एक महत्‍वपूर्ण सीमा है।
भारत-बांग्‍लादेश का 50 प्रतिशत से भी ज्‍यादा व्‍यापार पेट्रोपाल के जरिए होता है।
15000 हजार करोड़ रूपये से ही ज्‍यादा का कारोबार पेट्रोपोल एकीकृत चेक पोस्‍ट के रास्‍ते होता है, सभी अन्‍य भारतीय बन्‍दरगाहों तथा सीमा शुल्‍क स्‍टेशनों से ज्‍यादा है।
प्रत्‍येक वर्ष अनुमानित 15 लाख व्‍यक्ति एवं 15000 ट्रक इस पेट्रोपोल बेनापोल चेक पोस्‍ट से होकर गुजरते हैं।
पेट्रोपोल एकीकृत चेक पोस्‍ट से सुरक्षा, अप्रवास, सीमा शुल्‍क, संगरोध जैसे कार्यों के प्रभावी एवं दक्षतापूर्ण निर्वहन के लिए यहां पर बेहतर सुविधाएं उपलब्‍ध रहेंगी जबकि लोगों, माल एवं परिवहन के सीमा से सुचारू रूप से आना-जाना भी सुविधाजनक हो जाएगा।
पेट्रोपोल एकीकृत चेक पोस्‍ट अगरतला (भारत) – अखौरा (बांग्‍लादेश) सीमा पर अगरतला एकीकृत चेक पोस्‍ट के बाद भारत बांग्‍लादेश सीमा पर यह दूसरी एकीकृत चेक पोस्‍ट होगी।
यह दक्षिण एशिया में सबसे बड़ा बंदरगाह होगा।
पेट्रोपोल एकीकृत चेक पोस्‍ट स्‍थापित होने के साथ ही इसकी क्षमता दोगुनी होने की संभावना है और स्‍थानीय व्‍यावसायिक समुदाय को समय एवं लागत में कटौती के चलते भारी फायदा पहुंचेगा।
पेट्रोपोल एकीकृत चेक पोस्‍ट के निर्माण से भारत और बांग्‍लादेश के बीच आर्थिक तालमेल एवं सम्‍बद्धता काफी मजबूत हो जाएगी।
