प्रधानमंत्री श्री नरेंद्र मोदी ने मंगलवार को द्वीपों के सम्‍यक विकास की दिशा में किए गए उपायों पर आयोजित समीक्षा बैठक की अध्‍यक्षता की।
प्रधानमंत्री के समक्ष सम्‍यक विकास के लिए दृष्टिकोण (विजन) पर एक प्रेजेन्‍टेशन भी प्रदर्शित की गई, जिसमें नीति आयोग, गृह मंत्रालय व अन्‍य वरिष्‍ठ अधिकारियों द्वारा दी गई जानकारी शामिल थी।
भारत में कुल मिलाकर 1382 तटीय द्वीप हैं, जिनमें शुरूआत में 26 द्वीपों के सम्‍यक विकास के लिए प्रस्‍ताव रखा गया है।
ये 26 द्वीप अंडमान और लक्षद्वीप में कुछ द्वीपों समेत भारत के विभिन्‍न भागों में स्थित है।
अधिकारियों ने प्रधानमंत्री को अवगत कराया कि इनकी विकासात्‍मक गतिविधियां मूलभूत संरचना, पर्यटन, कृषि (जैविक कृषि एवं मत्‍स्‍य पालन सहित) और कार्बन-न्‍यूट्रल ऊर्जा उत्‍पादन के आसपास केंद्रित होगी।
भारत की द्वीव संपदा के नीतिगत महत्‍व पर जोर डालते हुए प्रधानमंत्री ने इन क्षेत्रों में पर्यटन की क्षमता पर जोर डाला।
उन्‍होंने द्वीव विकास के लिए तेजी से ठोस योजनाएं तैयार करने को कहा और प्रधानमंत्री ने बताया कि इस प्रक्रिया में सौर ऊर्जा का व्‍यापक इस्‍तेमाल किया जाना चाहिए।
