राष्‍ट्रीय समुद्री दिवस पर नौवहन मंत्री श्री नितिन गडकरी के नेतृत्‍व में आज समुद्री क्षेत्र के एक शिष्‍टमंडल ने प्रधानमंत्री श्री नरेन्‍द्र मोदी से मुलाकात की।
इस अवसर पर श्री गडकरी ने प्रधानमंत्री को फ्लैग लगाया।
इस दौरान बातचीत में प्रधानमंत्री ने इस तथ्‍य को रेखांकित किया कि भारत की समुद्री विरासत लगभग पांच हजार साल पुरानी है।
देश में सबसे पुराने बंदरगाह के तौर पर लोथल का जिक्र आता है।
उन्‍होंने समुद्री क्षेत्र के सभी पक्षों से मिलकर देश में एक विश्‍व स्‍तरीय समुद्री संग्रहालय बनाने के लिए काम करने की अपील की ताकि भारत की शानदार समुद्री विरासत से दुनिया परिचित हो सके।
प्रधानमंत्री ने कहा कि भारत में समुद्री जहाजों के निर्माण की जबरदस्‍त क्षमता है।
मेक इन इंडिया पहल के तहत इस क्षमता का दोहन जरूरी है।
श्री नितिन गडकरी ने इस मौके पर प्रधानमंत्री को नौवहन सेक्‍टर में कौशल विकास की योजनाओं की जानकारी दी।
