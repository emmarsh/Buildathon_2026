प्रधानमंत्री श्री नरेन्द्र मोदी ने जापान के प्रधानमंत्री श्री शिंजो आबे को पत्र लिखकर आईएस द्वारा जापानी नागरिकों की हत्‍या किए जाने की भर्त्‍सना की है।
प्रधानमंत्री ने लिखा है, “आतंकवादी संगठन आईएस द्वारा जापानी नागरिकों श्री केंजी गोतो एवं श्री हरूणा याकुवा की वीभत्‍स हत्‍या किए जाने की खबर ने मुझे और भारत की जनता को मर्माहत कर दिया है।
हम इनके शोक संतृप्‍त परिवारों और जापान की जनता के लिए प्रार्थना करते हैं।”
प्रधानमंत्री ने यह भी लिखा है, “भारत आतंकवाद के इस वीभत्‍स कृत्‍य की कड़े शब्‍दों में निंदा करते हुए जापान के साथ मजबूती से खड़ा है।
ये हत्‍याएं आतंकवाद के अमानवीय स्‍वरूप और वैश्विक समुदाय के समक्ष एक प्रमुख चुनौती के रूप में इसके उभरने की याद दुनिया को दिलाती हैं।
इन निर्दोष जिंदगियों के इस त्रासदीपूर्ण नुकसान को ध्‍यान में रखते हुए हमें आतंकवाद से निपटने के लिए आपसी सहयोग को और बढ़ाकर इसके खिलाफ निर्णायक वैश्विक कार्रवाई करने के दृढ़ संकल्‍प को अब दोगुना कर देना चाहिए।”
प्रधानमंत्री ने कहा है, “मैं इस अवसर पर आपको व्‍यक्तिगत रूप से शुभकामनाएं भी देता हूं क्‍योंकि दुख की इस विकट घड़ी में आपने अपने देश का नेतृत्‍व बड़ी ही करिश्‍माई शक्ति एवं सूझ-बूझ के साथ किया है।”
