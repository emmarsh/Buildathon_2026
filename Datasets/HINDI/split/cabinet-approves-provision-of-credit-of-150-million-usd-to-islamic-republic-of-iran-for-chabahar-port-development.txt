प्रधानमंत्री श्री नरेन्‍द्र मोदी की अध्‍यक्षता में मंत्रिमंडल की हुई बैठक ने चाबहार बंदरगाह के विकास के लिए ईरान को 1500 लाख अमेरिकी डॉलर के कर्ज के प्रावधान और संचालन के जहाजरानी के प्रस्‍ताव को मंजूरी दे दी है।
चाबहार ईरान में फारस की खाड़ी के बाहर है।
यह बंदरगाह अपने इलाके में सामुद्रिक व्‍यवसाय को बढ़ावा देने में मदद करेगा।
इस परियोजना पर भारत इस क्षेत्र के देशों और ईरान के साथ व्‍यापार और निवेश बढ़ाने के लिए वार्ता कर रहा है, खासतौर से अफगानिस्‍तान के साथ और इस क्षेत्र में भारतीय कंपनियों को अपने पैर जमाने में मदद देने के लिए।
इस आशय के एक समझौता ज्ञापन पर जहाजरानी, सड़क एवं परिवहन और राजमार्ग मंत्री तथा ईरान के उनके समकक्ष ने हस्‍ताक्षर किए।
समझौता ज्ञापन के अनुसार चाबहार बंदरगाह के पहले चरण में भारत दो बर्थ को सुसज्ज्ति करेगा और इसका संचालन करेगा।
इस साल के लीज के तहत इस पर भारत को 85.5 मीलियन अमेरिकी डॉलर की पूंजी निवेश करना है जिसका राजस्‍व सालाना 22.95 मीलियन अमेरिकी डॉलर होगा।
दस साल पूरा हो जाने पर साज- सज्‍जा का मालिकाना हक ईरान को दे दिया जाएगा या पारस्‍परिक समझौते के तहत इसमें विस्‍तार भी किया जा सकता है।
समझौता ज्ञापन के मुताबिक ईरान की ओर से 1500 लाख अमेरिकी डॉलर के कर्ज प्रवाधान का आग्रह किया गया था।
समझौता ज्ञापन के अनुसार इन दो बर्थों का संचालन अनुबंध पर हस्‍ताक्षर होने के अधिकतम 18 महीने के बाद शुरू हो जाएगा।
ये दोनों बर्थें का संचालन इंडिया पोर्ट्स ग्‍लोबल प्राइवेट लिमिटेड द्वारा किया जाएगा।
इंडिया पोर्ट्स ग्‍लोबल प्राइवेट लिमिटेड का विकास जवाहरलाल नेहरू पोर्ट्स और कांडला पोर्ट्स ट्रस्‍ट द्वारा किया गया है।
ये दोनों बड़े बंदरगाह जहाजरानी मंत्रालय के तहत काम कर रहे हैं।
केन्‍द्रीय मंत्रिमंडल ने अंतिम अनुबंध को स्‍वीकृत करने और परियोजना के क्रियान्‍वयन में किसी तरह के विवाद को हल करने के लिए वित्‍त मंत्रालय,विदेश मंत्रालय और जहाजरानी मंत्रालय को अधिकृत किया है।
मंत्रिमंडल ने ईरान में चाबहार बंदरगाह के विकास परियोजना से संबंधित गतिविधियों के लिए जहाजरानी मंत्रालय को ईरान में एक कंपनी बनाने के लिए भी अधिकृत किया है।
