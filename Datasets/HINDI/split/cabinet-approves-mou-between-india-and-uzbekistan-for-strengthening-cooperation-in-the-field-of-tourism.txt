प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने पर्यटन के क्षेत्र में सहयोग बढ़ाने के लिए भारत और उज्‍बेकिस्‍तान के बीच सहमति पत्र (एमओयू) को मंजूरी दी है।
उज्‍बेकिस्‍तान से भारत में 1 अक्‍टूबर, 2018 को वीआईपी की यात्रा के दौरान इस एमओयू पर हस्‍ताक्षर किए जाएंगे।
लाभ :
पर्यटन के क्षेत्र में एमओयू पर हस्‍ताक्षर होने से दोनों देशों को पर्यटन क्षेत्र में आपसी सहयोग बढ़ाने के लिए एक संस्‍थागत व्‍यवस्‍था स्‍थापित करने में मदद मिलेगी।
इससे उज्‍बेकिस्‍तान से भारत आने वाले विदेशी पर्यटकों की संख्‍या बढ़ाने में भी मदद मिलेगी।
इससे आर्थिक विकास एवं रोजगार सृजन को नई गति मिलेगी।
इस एमओयू से सहयोग के क्षेत्रों के साथ-साथ व्‍यापक रूपरेखा के दायरे में रहते हुए समस्‍त हितधारकों के आपसी लाभ हेतु पर्यटन क्षेत्र में दीर्घकालिक सहयोग के लिए अनुकूल माहौल बनेगा।
इसके अलावा, एमओयू के तहत सर्वोत्तम प्रथाओं को शामिल करने की संभावनाएं तलाशी जाएंगी, ताकि निर्धारित लक्ष्‍यों की प्राप्ति के लिए आवश्‍यक उपायों को लागू करना संभव हो सके।
