प्रधानमंत्री कल मध्य प्रदेश में किसान मेले को संबोधित करेंगे; प्रधानमंत्री फसल बीमा योजना के दिशा-निर्देश जारी करेंगे
प्रधानमंत्री श्री नरेन्‍द्र मोदी कल मध्‍य प्रदेश के सिहोर जिले में आयोजित किसान कल्‍याण मेले में सरकार की पहल पर कृषि क्षेत्र और किसानों के कल्‍याण के लिए सरकार की पहल के मुख्‍य बिन्‍दुओं पर चर्चा करेंगे।
इस दौरान वे किसानों को संबोधित भी करेंगे।
केन्‍द्रीय मंत्रिमंडल द्वारा पिछले महीने मंजूर किये गये फसल बीमा संबंधी अनोखी योजना- प्रधानमंत्री फसल बीमा योजना के संचालन के लिए दिशा-निर्देश भी जारी करेंगे।
यह योजना आगामी खरीफ सीजन से लागू हो जाएगी।
इस योजना के तहत खरीफ की फसलों के लिए किसानों को सिर्फ दो प्रतिशत प्रीमियम चुकाना होगा।
यह व्‍यवस्‍था समान रूप से लागू की जा रही है।
रबी फसल के लिए 1.5 प्रतिशत प्रीमियम का भुगतान करना होगा।
वार्षिक कारोबारी और बागवानी फसलों के लिए यह प्रीमियम 5 प्रतिशत होगा।
इस योजना के अंतर्गत सरकारी सब्सिडी की कोई ऊपरी सीमा नहीं है।
प्रीमियम दर के सीमांकन का प्रावधान पहले की योजनाओं में था, लेकिन किसानों को इसके लिए काफी कम पैसे मिलते थे।
अब किसान बिना किसी कटौती के समूची फसल की बीमा के एवज में दावे प्राप्‍त कर पाएंगे।
प्रधानमंत्री चुनिंदा लाभार्थियों को फसल बीमा निपटान दावे और मृदा स्‍वास्‍थ्‍य कार्ड वितरित करेंगे।
