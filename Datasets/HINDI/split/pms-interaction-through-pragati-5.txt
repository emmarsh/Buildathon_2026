प्रधानमंत्री श्री नरेन्द्र मोदी ने आज पूर्व सक्रिय प्रशासन, समयबद्ध कार्यान्वयन और सूचना, संचार प्रौद्योगिकी पर आधारित- प्रगति के माध्यम से अपने छठी वार्ता बैठक की अध्यक्षता की।
आज की गई अपनी समीक्षा में, प्रधानमंत्री ने विशेष रूप से देशभर के 17 राज्यों में सौर ऊर्जा पार्कों के विकास की प्रगति की समीक्षा की।
उन्होंने सौर ऊर्जा परियोजनाओं के त्वरित कार्यान्वयन को पूर्ण करने के लिए अनुकूल नीति प्रारूप बनाने की दिशा में अत्यंत सक्रियता के साथ कार्य करने का राज्यों से आह्वान किया।
प्रधानमंत्री ने पैटर्न और ट्रेडमार्कों के लिए की गई अपीलों की प्रक्रिया में विलम्ब होने पर चिंता जताई।
प्रधानमंत्री ने निर्देश दिया कि इन प्रक्रियाओं को तर्क संगत समयसीमा के भीतर अंतर्राष्ट्रीय बाजारों के अनुकूल किया जाना चाहिए।
उन्होंने पैटर्न आवेदन भरने की प्रक्रिया में सुधार लाने और इस प्रक्रिया के लिए आवश्यक प्रपत्रों की संख्या में कमी को भी दूर किए जाने का आह्वान किया।
प्रधानमंत्री ने रेल, मेट्रो रेल, कोयला और लौह अयस्क, खनन, सड़क, बिजली और विमानन क्षेत्रों की कई राज्यों में फैली प्रमुख बुनियादी परियोजनाओं की भी समीक्षा की।
प्रधानमंत्री ने उत्तर प्रदेश के मुख्यमंत्री की अपील पर लखनऊ मेट्रो रेल परियोजना (चरण-1ए) की भी समीक्षा की और संतोष जताया कि प्रगति के अंतर्गत समीक्षा के लिए रखी गई इस परियोजना के लिए कई स्वीकृतियां दी जा चुकी है।
प्रधानमंत्री ने ओडिसा राज्य की अपील पर खुरदा-बोलनगिर न्यू ब्रॉड गेज रेल लिंक की भी समीक्षा की।
श्री नरेन्द्र मोदी ने सिक्किम में नए पाक्योंग हवाईअड्डे की प्रगति की भी समीक्षा करते हुए इसे राज्य के पर्यटन विकास और संपर्क के लिए एक महत्वपूर्ण परियोजना बताया।
उन्होंने राज्य से इस परियोजना के समयपूर्ण कार्यान्वयन के लिए अग्रसक्रिय रूप से कार्य करने की अपील की।
इसके अलावा मुंबई मेट्रो परियोजना लाईन-3 (कोलाबा-बांद्रा-सीप्ज) और पूर्वी राज्यों में महत्वपूर्ण कोयला और लौह अयस्क परियोजनाओं की भी समीक्षा की।
प्रधानमंत्री ने सलमा डेम और संसद भवन सहित अफगानिस्तान में प्रमुख भारतीय परियोजनाओं की प्रगति की भी समीक्षा की।
प्रधानमंत्री ने सभी संबंधित विभागों से कहा कि वे सार्क क्षेत्र में भारत के द्वारा कार्यान्वित की जा रही विकास परियोजनाओं को तेजी से पूर्ण करना सुनिश्चित करे।
प्रधानमंत्री ने देशभर में राष्ट्रीय खाद्य सुरक्षा अधिनियम 2013 और आधार कार्ड नामांकन के कार्यान्वयन की प्रगति की भी समीक्षा की और इनके कार्यान्वयन में तेजी लाने पर जोर दिया, ताकि इन पहलों का लाभ नागरिक उठा सके।
