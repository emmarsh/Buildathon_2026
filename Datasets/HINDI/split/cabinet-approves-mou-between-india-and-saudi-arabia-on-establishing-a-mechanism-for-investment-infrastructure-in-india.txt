प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल ने भारत में निवेश बुनियादी ढांचे का तंत्र स्थापित करने के लिए भारत और सऊदी अरब के मध्य समझौता ज्ञापन पर हस्ताक्षर करने की मंजूरी दी है।
यह समझौता ज्ञापन भारत में बुनियादी ढांचा क्षेत्र में संभावित निवेश के लिए सऊदी अरब के संस्‍थानों को आकर्षित करने की दिशा में आगे बढ़ने में मदद करेगा।
यह देश में बुनियादी ढांचे के विकास, अधिक नौकरियों के सृजन,सहायक उद्योगों/क्षेत्रों की प्रगति को बढ़ावा देने में मदद करेगा।
इससे सकल घरेलू उत्‍पाद और कुल मिलाकर आर्थिक समृद्धि को बढ़ावा मिलेगा।
