प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने स्‍वास्‍थ्‍य और औषधि के क्षेत्र में सहयोग के लिए भारत और स्‍वाजीलैंड के बीच समझौता ज्ञापन के लिए अपनी पूर्वव्‍यापी मंजूरी दे दी है।
समझौता ज्ञापन पर 9 अप्रैल, 2018 को हस्‍ताक्षर किए गये थे।
समझौता ज्ञापन में शामिल किए गये सहयोग के क्षेत्र इस प्रकार हैं –
I. दवा और फार्मास्‍युटिकल उत्‍पाद;
II.
चिकित्‍सा संबंधी उपभोज्‍य उत्‍पाद;
III.
चिकित्‍सा अनुसंधान;
IV.
चिकित्‍सा उपकरण;
V. सार्वजनिक स्‍वास्‍थ्‍य;
VI.
संचारी रोग नियंत्रण और निगरानी;
VII.
स्‍वास्‍थ्‍य पर्यटन, और
VIII.
आपसी हित का कोई अन्‍य क्षेत्र
सहयोग के विवरण की विस्‍तृत जानकारी और समझौता ज्ञापन के कार्यान्‍वयन को देखने के लिए एक कार्यदल स्‍थापित किया गया है।
