आंध्र प्रदेश और तेलंगाना के बुनकरों के प्रतिनिधिमंडल ने आज प्रधानमंत्री श्री नरेन्द्र मोदी से मुलाकात की और 7 अगस्त को राष्ट्रीय हथकरघा दिवस घोषित करने के लिए उनका धन्यवाद दिया।
प्रतिनिधिमंडल ने हथकरघा उद्योग के लिए हाल ही में लिए गए नीतिगत निर्णयों पर प्रसन्नता व्यक्त की और कहा कि इससे उद्योग को सहायता प्राप्त होगी।
प्रतिनिधिमंडल ने बैठक के दौरान प्रधानमंत्री श्री मोदी को हथकरघा क्षेत्र से संबंधित अपने सुझावों और जानकारी से भी अवगत कराया।
