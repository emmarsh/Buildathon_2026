कनाडा की कंजर्वेटिव पार्टी के नेता और कनाडा की संसद में विपक्षी दल के नेता श्री एंड्रयू शीर ने आज नई दिल्‍ली में प्रधानमंत्री श्री नरेन्‍द्र मोदी से मुलाकात की।
इस अवसर पर प्रधानमंत्री ने बताया कि 2015 में उनकी कनाडा यात्रा के दौरान दोनों देशों के बीच संबंधों को रणनीतिक साझेदारी का स्‍थान मिला।
प्रधानमंत्री ने विभिन्‍न क्षेत्रों में द्विपक्षीय सहयोग को मजबूत बनाने पर बल दिया।
श्री शीर ने दोनों देशों के बीच मैत्रीपूर्ण संबंध को और विकसित करने के बारे में अपनी राय व्‍यक्‍त की।
प्रधानमंत्री ने 7 से 13 अक्‍टूबर तक श्री शीर के सुखद भारत प्रवास की कामना की।
