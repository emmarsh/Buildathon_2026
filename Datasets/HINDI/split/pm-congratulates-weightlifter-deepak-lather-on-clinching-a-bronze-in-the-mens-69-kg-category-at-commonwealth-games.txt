प्रधानमंत्री श्री नरेन्द्र मोदी ने राष्ट्रमंडल खेलों में भारोत्तोलन में कांस्य पदक जीतने पर दीपक लाठर को बधाई दी है।
प्रधानमंत्री ने कहा, “हमारे भारोत्तोलक शानदार प्रदर्शन कर रहे हैं!
मेरे युवा मित्र दीपक लाठर ने पुरूषों के 69 किलोग्राम वर्ग में कांस्य पदक जीता है।
इस युवा खिलाड़ी को बहुत-बहुत बधाई और भविष्य में उनके प्रयासों के लिए ढेर सारी शुभकामनाएं।”
दीपक लाठर सबसे कम उम्र के भारतीय भारोत्तोलक हैं, जिन्होंने गोल्ड कोस्ट में पुरूषों के 69 किलोग्राम वर्ग में कांस्य पदक हासिल करके राष्ट्रमंडल खेलों में पदक जीता है।
