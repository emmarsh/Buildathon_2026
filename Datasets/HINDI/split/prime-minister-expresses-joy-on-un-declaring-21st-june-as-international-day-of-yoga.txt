प्रधानमंत्री श्री नरेन्‍द्र मोदी ने संयुक्‍त राष्‍ट्र द्वारा 21 जून को ‘अंतर्राष्‍ट्रीय योग दिवस’ घोषित करने का स्‍वागत किया है।
प्रधानमंत्री ने अपनी खुशी जाहिर करते हुए ट्वीट किया, “संयुक्‍त राष्‍ट्र द्वारा 21 जून को ‘अंतर्राष्‍ट्रीय योग दिवस’ घोषित करने के निर्णय पर अपनी प्रसन्‍नता व्‍यक्‍त करने के लिए मेरे पास शब्‍द नहीं हैं।
मैं इस निर्णय का स्‍वागत करता हूं।
श्री मोदी ने अपने एक अन्‍य ट्वीट में लिखा विश्‍वभर में असंख्‍य लोगों ने योग को अपने जीवन का एक हिस्‍से के रूप में अपनाया है।
उन सभी को बधाई।
इस निर्णय से अन्‍य लोगों को भी योग को अपनाने की प्रेरणा मिलेगी।
प्रधानमंत्री ने लिखा कि योग में मानव मात्र को एक डोर से जोड़ने की शक्ति है।
यह शानदार ढंग से ज्ञान (जानकारी), कर्म (कार्य) और भक्ति (समर्पण) का मिश्रण करता है।”
श्री मोदी ने अपने ट्वीटर एकाउंट पर अपने एक भाषण का लिंक भी दिया है जिसमें उन्‍होंने योग के विभिन्‍न पहलुओ और इसकी अद्वितीयता के बारे में बताया है।
प्रधानमंत्री के इस भाषण को इस लिंक पर देखा जा सकता है- https://www.youtube.com/watch?v=fxVHm0jHUyk&feature=youtube_gdata
