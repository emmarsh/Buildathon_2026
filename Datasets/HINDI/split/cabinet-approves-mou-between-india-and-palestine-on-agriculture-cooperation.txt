प्रधानमंत्री श्री नरेन्‍द्र मोदी की अध्यक्षता में केंद्रीय मंत्रिमंडल ने कृषि और किसान कल्याण मंत्रालय तथा फिलिस्तीन के कृषि मंत्रालय के बीच कृषि सहयोग पर आधारित समझौते को पूर्व प्रभाव से अपनी मंजूरी दे दी है।
फिलिस्तीन के विदेश मंत्री के भारत के दौरे के समय मई 2017 में समझौता ज्ञापन पर हस्ताक्षर किए गए थे।
इस समझौते में फिलिस्तीन की पशुपालन सेवाओं और पशुधन स्वास्थय का क्षमता विकास सहित कृषि अनुसंधान, पशुपालन के क्षेत्र में सहयोग, सिंचाई और जलवायु परिवर्तन के क्षेत्र में सहयोग के प्रावधान शामिल है।
पादप और मृदा पोषण, स्वच्छता और आधुनिक स्वच्छता विधान तथा पौधा संरक्षण पशुपालन, आधुनिक सिंचाई प्रौद्योगिकी के क्षेत्र में अनुभवों के आदान-प्रदान सहित प्रशिक्षण और क्षमता निर्माण आदि जैसे क्षेत्रों तक भी इसका विस्तार किया जाएगा।
समझौते के तहत, इसके उद्देश्यों तक पहुंचने के लिए कार्यक्रम और कार्ययोजनाएं निर्धारित करने के लिए एक कृषि परिचालन समिति गठित की जाएगी, जो सहयोग के एजेंडे का निर्धारण भी करेगी।
