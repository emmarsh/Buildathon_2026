प्रधानमंत्री श्री नरेंद्र मोदी ने, आज नई दिल्‍ली में राष्‍ट्रीय विज्ञान केन्‍द्र, संस्‍कृति मंत्रालय की प्रदर्शनी – “ भारत एकीकरण : सरदार पटेल” प्रदर्शनी का पूर्वावलोकन किया।
यह डिजिटल प्रदर्शनी प्रधानमंत्री की प्रेरणा से तैयार की गई है जिसमें भारत के एकीकरण और सरदार वल्‍लभभाई पटेल के योगदान को प्रदर्शित किया गया है।
इस प्रदर्शनी में लगभग 30 प्रदर्शनी और लगभग 20 संवादात्मक और डिजिटल फीचर हैं।
यह प्रदर्शनी दर्शकों को कई प्रकार की डिजिटल प्रदर्शनियों को देखने का अवसर प्रदान करती है जिसमें भारत के एकीकरण में सरदार पटेल की भूमिका में बारे में बताया गया है।
इस प्रदर्शनी में थ्री-डी फिल्‍में (बिना चश्‍मे के) होलोग्राफिक प्रोजेक्‍शन, काइनैटिक प्रोजेक्‍शन, वर्चुअल रियल्‍टी, अनुभव आदि तकनीकों का इस्‍तेमाल किया गया है।
इस प्रदर्शनी के लिए उपयुक्‍त दस्‍तावेज़ संस्‍कृति मंत्रालय ने भारतीय अभिलेखागार से प्राप्‍त किए हैं।
राष्‍ट्रीय डिजाइन संस्‍थान ने इस प्रदर्शनी के डिजाइन की संकल्पना की है।
इस प्रदर्शनी का उद्घाटन सरदार पटेल जन्‍मदिवस- 31 अक्‍तूबर, 2016 को प्रधानमंत्री करेंगें।
