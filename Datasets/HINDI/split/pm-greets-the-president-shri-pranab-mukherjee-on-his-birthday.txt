प्रधानमंत्री श्री नरेन्‍द्र मोदी ने राष्‍ट्रपति श्री प्रणब मुखर्जी को जन्‍मदिन पर बधाई दी तथा उनके अच्‍छे स्‍वास्‍थ्‍य और लम्‍बी उम्र की कामना की।
प्रधानमंत्री ने कहा ”प्रणब दा ने अपना सारा जीवन देश सेवा में लगा दिया है।
कुछ ही लोग उनके राजनीतिक अनुभव और कद की बराबरी कर सकते हैं।
उनके जैसा राष्‍ट्रपति पाकर हम गौरवान्वित हैं।
प्रणब दा के साथ एक ही मुलाकात में उनकी बुद्धिमत्‍ता, तेज दिमाग और विविध मुद्दों पर उनके गहरे और संपूर्ण ज्ञान के बारे में पता चल जाता है।
हमारे प्रिय राष्‍ट्रपति जी श्री प्रणब मुखर्जी को जन्‍मदिन की हार्दिक बधाई।
मैं उनके अच्‍छे स्‍वास्‍थ्‍य और लम्‍बी उम्र की कामना करता हूं।”
