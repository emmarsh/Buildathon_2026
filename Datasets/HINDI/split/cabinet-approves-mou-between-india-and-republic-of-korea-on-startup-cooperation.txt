प्रधानमंत्री श्री नरेन्द्र मोदी की अध्‍यक्षता में केंद्रीय मंत्रिमंडल ने स्टार्टअप सहयोग पर भारत और कोरिया गणराज्य के बीच सहमति पत्र पर पूर्व-प्रभाव से अपनी मंजूरी दे दी है।
इस सहमति पत्र पर फरवरी 2019 में हस्‍ताक्षर किए गए थे।
इस सहमति पत्र से दोनों देशों के स्‍टार्टअप उद्योगों के बीच द्विपक्षीय सहयोग में आसानी होगी और बढ़ावा मिलेगा, जो उनके राष्‍ट्रीय कानूनों और नियमनों तथा ऐसे किसी प्रभावी अंतर्राष्‍ट्रीय संधियों और समझौतों पर आधारित होगा, जो दोनों देशों से संबंधित हों।
