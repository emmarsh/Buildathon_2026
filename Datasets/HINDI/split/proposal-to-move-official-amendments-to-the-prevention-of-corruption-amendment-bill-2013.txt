प्रधानमंत्री श्री नरेन्द्र मोदी की अध्यक्षता में केन्द्रीय मंत्रिमंडल ने आज भ्रष्टाचार निरोधक अधिनियम,1988 में संशोधन करने को अपनी मंजूरी दे दी।
इसके तहत भ्रष्टाचार निरोधक (संशोधन) विधेयक 2013 में आधिकारिक संशोधनों को शामिल किया जाएगा, जो अभी राज्यसभा में लंबित है।
प्रस्तावित संशोधनों से देश में भ्रष्टाचार निरोधक कानूनों में खाई को भरने तथा भ्रष्टाचार के खिलाफ संयुक्त राष्ट्र सम्मेलन (यूएनसीएसी) के तहत देश की जिम्मेदारी को अधिक प्रभावी रूप से लागू करने में मदद मिलेगी।
भ्रष्टाचार से और सख्ती से निपटने के उद्देश्य से किये गये प्रस्तावित संशोधन निम्नलिखित हैं :-
· रिश्वत देने और लेने वालों को अधिक सख्त सजा दी जाएगी। · सजा के प्रावधान न्यूनतम 6 महीने से बढ़ाकर 3 वर्ष और अधिकतम 5 वर्ष से बढ़ाकर 7 वर्ष (रिश्वत के मामले में 7 वर्ष की सजा घोर अपराध की श्रेणी में आती है) किये गये। · भ्रष्टाचार से मिलने वाले लाभ पर रोक के लिए कुर्कियों का अधिकार जिला न्यायालय के बजाय निचली अदालत (विशेष न्यायाधीश) को दिये जाने का प्रस्ताव। · सरकारी कर्मचारियों द्वारा किये जाने वाले भ्रष्टाचार को रोकने के लिए व्यक्तियों से लेकर वाणिज्यिक संस्थाओं को प्रावधान के दायरे का लाया जा रहा है। · वाणिज्यिक संगठनों से जुड़े व्यक्तियों को सरकारी कर्मचारी को घूस देने से रोकने के लिए दिशा निर्देश जारी करने के प्रावधान। · पिछले 4 वर्ष में पीसी अधिनियम के तहत मामलों की औसत सुनवाई के अवधि 8 वर्ष से अधिक है।
2 वर्ष के भीतर त्वरित सुनवाई सुनिश्चित करने का प्रस्ताव किया गया है। · सरकारी कर्मचारियों द्वारा धन संवर्धन आपराधिक दुराचार और आय से अधिक संपत्ति को सबूत के रूप में लिया जाएगा। · गैर-मौद्रिक पारितोष शब्द संतुष्टि की परिभाषा के अंतर्गत शामिल किया गया है। · धारा 7(2) में सरकारी कर्मचारी के दायित्व को इस तरह से वर्णित किया गया है कि कोई सरकारी कर्मचारी अपनी संवैधानिक कर्तव्य या नियमों, सरकारी नीतियों, कार्यकारी निर्देशों और प्रक्रियाओं का उल्लंघन नहीं कर सकता।
यह भी प्रस्ताव किया गया कि सरकारी कार्य करते हुए किसी कर्मचारी द्वारा की गई सिफारिश या लिये गये फैसले से संबंधित मामले की लोकपाल या लोकयुक्त द्वारा जांच के लिए सरकारी कर्मचारी जो सेवानिवृत्ति, इस्तीफा आदि के कारण कार्यालय छोड़ चुका है।
उसकी सुनवाई के लिए पूर्व में मंजूर की गई सुरक्षा को बढ़ाया जाएगा।
