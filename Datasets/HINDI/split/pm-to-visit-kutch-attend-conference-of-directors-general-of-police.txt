प्रधानमंत्री श्री नरेन्‍द्र मोदी 18 दिसंबर से 20 दिसंबर, 2015 तक गुजरात के कच्‍छ जिले की आधिकारिक यात्रा पर होंगे।
प्रधानमंत्री भुज जाएंगे।
वह ‘बार’ में श्‍यामजी कृष्‍णा वर्मा की मरणोपरांत बहाली का प्रमाणपत्र गुजरात की मुख्‍यमंत्री श्रीमती आनंदीबेन पटेल को सुपुर्द करेंगे जिसे लंदन की ऑनरेबल सोसाइटी ऑफ द इनर टेंपल ने प्रदान किया है।
प्रधानमंत्री को यह प्रमाणपत्र नवंबर 2015 में ब्रिटेन की उनकी यात्रा के दौरान लंदन में प्राप्‍त हुआ था।
इसके बाद प्रधानमंत्री ढोरदो के लिए रवाना होंगे।
प्रधानमंत्री 18 दिसंबर से 20 दिसंबर, 2015 तक ढोरदो में पुलिस महानिदेशकों के सम्‍मेलन में भाग लेंगे।
