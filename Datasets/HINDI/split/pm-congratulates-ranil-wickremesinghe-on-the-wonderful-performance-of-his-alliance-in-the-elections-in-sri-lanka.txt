प्रधानमंत्री श्री नरेन्द्र मोदी ने श्रीलंका के चुनाव में शानदार प्रदर्शन के लिए रानिल विक्रमसिंघे को बधाई दी है।
प्रधानमंत्री ने कहा, “श्री रानिल विक्रमसिंघे से बात की और चुनाव में उनके गठबंधन के शानदार प्रदर्शन पर उन्हें बधाई दी।
मुझे विश्वास है कि श्री विक्रमसिंघे के नेतृत्व में भारत और श्रीलंका के बीच द्विपक्षीय संबंध और मजबूत होंगे।
मैं चुनाव शांतिपूर्ण सम्पन्न होने पर श्रीलंका की जनता को हार्दिक बधाई देता हूं।”
