प्रधानमंत्री श्री नरेन्‍द्र मोदी ने श्रीलंका के नवनिर्वाचित राष्‍ट्रपति श्री मैथ्रिपाला सिरिसेना को पत्र लिखकर उनकी जीत के लिए बधाई दी है।
प्रधानमंत्री ने पत्र में लिखा कि- “आपकी ऐतिहासिक विजय श्रीलंका के प्रति आपके दृष्टिकोण और बदलाव के इच्‍छुक लोगों की चाह से जुड़ने की आपकी क्षमता के लिए एक उपहार है।”
मैं भारत और श्रीलंका तथा इस क्षेत्र के फायदे के लिए दोनों देशों के संबंधों को एक नई ऊंचाई तक पहुंचाने के लिए आपके साथ कार्य करने का इच्‍छुक हूं।
“वास्‍तविक एवं प्रभावी मेल-मिलाप की बुनियाद पर, एक शांतिपूर्ण एवं समृद्ध श्रीलंका के निर्माण के लिए मैं आपकी सफलताओं की कामना करता हूं।”
प्रधानमंत्री ने श्री सिरिसेना को भारत यात्रा का निमंत्रण भी दिया है और यह भी लिखा कि व‍ह भारत की उनकी यात्रा को लेकर आशान्वित हैं।
