क्र. सं.
समझौता/समझौता ज्ञापन
टिप्पणी
1.
भारत और दक्षिण कोरिया के बीच दोहरे कराधान से बचने और आय पर करों से बचने की रोकथाम के लिए समझौता।
भारत-दक्षिण कोरिया के बीच दोहरे कराधान से बचने संबंधी समझौते (1985 में हस्ताक्षर हुए) में संशोधन किया गया है ताकि दोनों देशों के करदाता दोहरे कराधान के बोझ से बच सकें।
2.
भारत-दक्षिण कोरिया के बीच मिलकर ऑडियो-विजुअल निर्माण करने के लिए सहयोग का समझौता।
समझौते पर भारत-आरओके सीईपीए के प्रावधानों के अंतर्गत हस्ताक्षर किए गये; इससे फिल्मों, एनीमेशन और प्रसारण कार्यक्रमों को मिलकर तैयार किया जा सकेगा।
समझौते से भारत और कोरियाई फिल्म उद्योग के बीच सहयोग के अवसर पैदा होंगे और सहयोग तथा आदान-प्रदान बढेगा।
3.
भारत के राष्ट्रीय सुरक्षा परिषद सचिवालय और कोरिया गणराज्य के राष्ट्रीय सुरक्षा कार्यालय के बीच सहयोग के लिए समझौता ज्ञापन।
इस समझौता ज्ञापन से अनेक क्षेत्रों में दोनों देशों के राष्ट्रीय सुरक्षा परिषद ढांचे के बीच विचार-विमर्श को औपचारिक रुप दिया जा सकेगा।
4.
भारत के बिजली मंत्रालय और दक्षिण कोरिया के व्यापार उद्योग और ऊर्जा मंत्रालय के बीच विद्युत विकास और नवीन ऊर्जा उद्योगों के क्षेत्र में सहयोग से जुड़ा समझौता ज्ञापन।
इस सहमति ज्ञापन के तहत विद्युत विकास और नवीन ऊर्जा उद्योगों जैसे नवीकरणीय ऊर्जा, स्मार्ट ग्रिड और ऊर्जा जानकारी तथा प्रौद्योगिकी, बिजली का पारेषण और वितरण, ऊर्जा दक्षता एवं भंडारण प्रणाली के क्षेत्रों में सहयोग शामिल है।
5.
भारत के युवा मामले और खेल मंत्रालय तथा कोरिया के लिंग समानता तथा परिवार मंत्रालय के बीच युवा मामलों से जुड़े क्षेत्रों के बारे में समझौता ज्ञापन।
इस समझौता ज्ञापन से आदान-प्रदानों, अंतर्राष्ट्रीय सम्मेलनों, संगोष्ठियों, युवा शिविरों, उत्सवों आदि में भागीदारी से युवा मामलों पर सहयोग मजबूत और प्रोत्साहित किया जा सकेगा।
6.
भारत के सड़क परिवहन और राजमार्ग मंत्रालय और दक्षिण कोरिया के भूमि, बुनियादी ढांचे और परिवहन मंत्रालय के बीच सड़क परिवहन औऱ राजमार्ग के क्षेत्र में सहयोग।
भारत-आरओके सीईपीए के प्रावधानों के अंतर्गत हस्ताक्षर किये जाएंगे, एफओसी में सड़क नीतियों, डिजाइन और निर्माण, सड़क संचालन, सड़क प्रबंधन और सुरक्षा, मजबूत परिवहन प्रणाली और इलेक्ट्रॉनिक टोल संग्रह प्रणाली जैसे क्षेत्रों में सहयोग शामिल है।
7.
भारत के जहाज रानी मंत्रालय और दक्षिण कोरिया के महासागर मंत्रालय और मत्स्य पालन मंत्रालय के बीच समुद्री परिवहन और संचालन के क्षेत्र में सहयोग के लिए समझौता ज्ञापन।
समझौता ज्ञापन से समुद्री परिवहन और संचालन के क्षेत्रों में दोनों देशों के बीच प्रौद्योगिकी के आदान-प्रदान, सूचना और अनुभव, जहाजी प्रशिक्षण, विशेषज्ञों और बंदरगाह संचालकों की अदला-बदली के क्षेत्र में सहयोग कायम होगा।
