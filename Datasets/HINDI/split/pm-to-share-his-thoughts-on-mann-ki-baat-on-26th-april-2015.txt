प्रधानमंत्री श्री नरेन्द्र मोदी आकाशवाणी पर ‘मन की बात’ कार्यक्रम की अगली कड़ी के अंतर्गत राष्ट्र के साथ अपने विचार साझा करेंगे।
यह कार्यक्रम 26 अप्रैल को पूर्वाह्न 11.00 बजे प्रसारित किया जाएगा।
प्रधानमंत्री इससे पहले ‘मन की बात’ कार्यक्रम की 6 कड़ियों के अंतर्गत लोगों के साथ सीधे सम्पर्क कर चुके हैं।
पिछले संस्करण में 22 मार्च को प्रधानमंत्री ने किसानों की चिंताओं पर विचार करते हुए कहा था कि सरकार उनके साथ है और उनसे संबंधित समस्याओं के समाधान के लिए शीघ्र कदम उठाए जाएंगे।
प्रधानमंत्री माईजीओवी.आईएन के खुले मंच पर समय-समय पर विभिन्न विषयों पर नागरिकों के साथ अपने भावों और विचारों को साझा करते हैं।
ऐसे लोगों, जिनकी एक्सेस इंटरनेट तक नहीं है, को प्रधानमंत्री ने आमंत्रित किया है कि वे ‘मन की बात’, आकाशवाणी, संसद मार्ग, नई दिल्ली के पते पर अपने विचार भेजें।
इस कार्यक्रम के प्रति देशभर के लोगों ने काफी उत्साह दिखाया है।
यह कार्यक्रम आकाशवाणी और दूरदर्शन के सभी चैनलों पर एक साथ प्रसारित किया जाता है।
इसे प्रधानमंत्री की आधिकारिक वेबसाइट पर भी लाइव स्ट्रीम किया जाता है।
‘मन की बात’ का क्षेत्रीय भाषाओं में अनुवाद 26 अप्रैल, 2015 को ही रात 8 बजे से आकाशवाणी के क्षेत्रीय नेटवर्कों पर प्रसारित किया जाएगा।
