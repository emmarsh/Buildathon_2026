नेपाल के उप प्रधानमंत्री श्री विमलेंद्र निधि और नेपाल के गृह मंत्री ने आज प्रधानमंत्री श्री नरेंद्र मोदी से मुलाकात की।
प्रधानमंत्री ने श्री विमलेंद्र नि‍धि को नेपाल के उप प्रधानमंत्री तथा नेपाल के गृह मंत्री का पद्भार संभालने पर बधाई दी।
प्रधानमंत्री ने श्री पुष्‍प कमल दहल ‘प्रचंड के नेतृत्‍व में नेपाल की नई सरकार को बधाई और शुभकामनाएं भी दीं।
श्री विमलेंद्र निधि ने नेपाल की गतिविधियों के बारे में प्रधानमंत्री को अवगत कराया।
प्रधानमंत्री ने कहा कि भारत और नेपाल के बीच संबंध मात्र दो सरकारों के बीच संबंध नहीं है अपितु यह दोनों देशों के लोगों के बीच हैं और प्रधानमंत्री ने दोहराया कि भारत नेपाल के लोगों के साथ मैत्री और सदभाव की इस परंपरागत मजबूती को और सुदृढ़ता प्रदान करने के लिए वचनबद्ध है।
प्रधानमंत्री ने कहा कि भारत नेपाल में आये भूकंप के उपरांत पुर्निर्माण के प्रयासों के प्रति हम नेपाल की सरकार और लोगों के प्रति पूर्ण रूप से वचनबद्ध हैं।
प्रधानमंत्री ने नेपाल के प्रधानमंत्री को उनकी सुविधानुसार यथा शीघ्र भारत आने का न्‍यौता भी दिया।
