प्रधानमंत्री श्री नरेन्‍द्र मोदी की अध्यक्षता में केंद्रीय मंत्रिमंडल ने इलेक्‍ट्रॉनिक्‍स एवं सूचना प्रौद्योगिकी मंत्रालय के अंतर्गत सामान्य सेवा केन्द्रों को पीएम-एसवाईएम के लिए पंजीकरण एजेंसी के रूप में शामिल करने की मंजूरी दी है तथा केन्‍द्र व राज्‍य सरकारों के अन्‍य मंत्रालयों/विभागों/कल्‍याण बोर्ड/अन्‍य एजेंसियों द्वारा प्रदाताओं के अंश के रूप में दी जाने वाली बड़ी धनराशि को जमा लेने की स्‍वीकृति दी है।
लाभ :
इस मंजूरी से असंगठित क्षेत्र के कामगारों को 60 वर्ष की आयु के पश्‍चात् पेंशन के रूप में 3,000 रुपये मिलने से सामाजिक सुरक्षा प्राप्‍त होगी।
