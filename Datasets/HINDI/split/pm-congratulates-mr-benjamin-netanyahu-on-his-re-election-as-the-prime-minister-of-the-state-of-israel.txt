प्रधानमंत्री श्री नरेन्‍द्र मोदी ने इजराइल का दोबारा प्रधानमंत्री चुने जाने पर श्री बेंजामिन नेतानयाहू को सरकार और भारत की जनता की ओर से बधाई दी है।
श्री मोदी ने कहा कि यह आपके नेतृत्‍व में इस्राइल की जनता की आस्‍था और विश्‍वास का प्रतीक है।
प्रधानमंत्री ने 29 मार्च और 30 अप्रैल को टेलीफोन पर हुई बातचीत के दौरान कहा था कि इस्राइल और भारत के संबंधों का अत्‍यधिक महत्‍व है।
भारत संबंधों को और मजबूत करने के लिए इस्राइल की प्रतिबद्धता की सराहना करता है।
प्रधानमंत्री ने विश्‍वास व्‍यक्‍त किया कि दोनों देशों की सरकारें बहुआयामी रिश्‍तों को और मजबूत बनाने के लिए काम करती रहेंगी और उच्‍च प्रोद्योगिकी के क्षेत्र सहित नए क्षेत्रों में सहयोग को बढ़ाएंगी।
प्रधानमंत्री ने श्री नेतानयाहू के स्‍वस्‍थ और सुखी जीवन तथा इजराइली जनता की लगातार प्रगति और समृद्धि की कामना की।
