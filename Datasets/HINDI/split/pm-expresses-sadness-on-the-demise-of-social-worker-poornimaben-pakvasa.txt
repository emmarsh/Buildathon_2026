प्रधानमंत्री श्री नरेन्द्र मोदी ने सामाजिक कार्यकर्ता श्रीमति पूर्णिमाबेन पकवासा के निधन पर शोक जताया है।
प्रधानमंत्री ने कहा, ‘पूर्णिमाबेन पकवासा के निधन की खबर सुनकर दुखी हूं।
वह एक अभूतपूर्व व्यक्तित्व की महिला थीं, जिन्होंने आदिवासी लड़कियों की शिक्षा के लिए असाधारण काम किया।
पूर्णिमाबेन ने जीवन का लंबा सफर तय किया, वह 103 वर्ष की अवस्था में हमें छोड़कर गई हैं।
सापूतारा यात्रा के दौरान उनसे हुई बातचीत याद आ रही है।
दिवंगत पूर्णिमाबेन की बेटी सोनल मानसिंह से बात की और अपनी ओर से गहरी संवेदना प्रकट की।’
