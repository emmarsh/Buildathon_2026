दल राहत और मुआवजा पैकेज की रिपोर्ट प्रदान करेगा
प्रधानमंत्री श्री नरेन्द्र मोदी ने अरूणाचल प्रदेश के तंवाग जिले में हाल में ही आए भूस्खलन के मद्देनजर नुकसान का आकंलन करने के लिए एक दो सदस्यीय केंद्रीय दल को अरूणाचल प्रदेश भेजने का निर्देश दिया है।
इस दल में नीति आयोग के एक वरिष्ठ सलाहकार तथा गृह मंत्रालय के एक संयुक्त सचिव शामिल हैं।
प्रधानमंत्री ने दल को निर्देश दिया है कि वह राज्य और जिले के अधिकारियों से विचार-विमर्श करने के बाद राहत और मुआवजा पैकेज का मूल्यांकन करे तथा अपनी रिपोर्ट प्रस्तुत करे।
भूस्खलन की घटना 22 अप्रैल, 2016 को हुई थी।
प्रधानमंत्री पहले ही तवांग में हुए भूस्खलन के दौरान मारे गए प्रत्येक व्यक्ति के परिजनों को 2 लाख रुपये तथा गंभीर रूप से घायल लोगों को 50 हजार रुपये की अनुग्रह राशि स्वीकृत कर चुके हैं।
