भारतीय खाद्य निगम (एफसीआई) की पुनर्संरचना के लिए बनी उच्‍च-स्‍तरीय समिति ने आज अपनी रिपोर्ट प्रधानमंत्री को सौंप दी।
श्री शांता कुमार इस समिति के अध्‍यक्ष हैं।
इस अवसर पर उपभोक्‍ता मामले, खाद्य एवं सार्वजनिक वितरण मंत्री श्री राम विलास पासवान मौजूद थे।
समिति के अध्‍यक्ष श्री अशोक गुलाटी ने रिपोर्ट की विभिन्‍न सिफारिशों पर प्रेजेंटेशन दिया।
समिति से भारतीय खाद्य निगम के वर्तमान प्रशासनिक, कामकाजी तथा वित्तीय ढांचे की समीक्षा करने और खाद्य निगम की पुनर्संरचना के लिए मॉडल सुझाने को कहा गया था ताकि एफसीआई के कार्य संचालन दक्षता तथा वित्तीय प्रबंधन में सुधार किया जा सके।
समिति से भारतीय खाद्य निगम द्वारा खाद्य प्रबंधन में सुधार के उपाय सुझाने को भी कहा गया था।
प्रधानमंत्री ने खाद्य और सार्वजनिक वितरण विभाग से रिपोर्ट पर शीघ्र प्रतिक्रिया देने को कहा है ताकि इसे समयबद्ध रूप में लागू किया जा सके।
