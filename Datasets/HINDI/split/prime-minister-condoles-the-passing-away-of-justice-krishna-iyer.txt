प्रधानमंत्री श्री नरेन्‍द्र मोदी ने न्‍यायमूर्ति श्री कृष्‍णा अय्यर के देहांत पर शोक व्‍यक्‍त किया है।
श्री मोदी ने अपने संदेश में कहा “न्‍यायमूर्ति कृष्‍णा अय्यर अनुभवी और सक्षम वकील, प्रमुख न्‍यायविद, प्रबुद्ध दार्शनिक और सबसे बढ़कर बेहतर इंसान थे।
मैं न्‍यायमूर्ति कृष्‍णा अय्यर के सम्‍मान में नमन करता हूं।
उनके साथ मेरा विशेष संबंध रहा।
उनके साथ हुए विचार-विमर्श और उनके विचारपूर्ण पत्रों को मैं याद करता हूं।
जब कभी मैं उनसे मिलता या उनसे बात करता था, तो मुझे उनमें पूरा उत्‍साह दिखाई देता था और वे हमेशा भारत की भलाई की बात करते थे।
उनका असाधारण व्‍यक्तित्‍व था।
मैं उनकी आत्‍मा की शांति के लिए प्रार्थना करता हूं।
इस दु:ख और शोक के क्षणों में मैं उनके परिवार के साथ हूं।”
