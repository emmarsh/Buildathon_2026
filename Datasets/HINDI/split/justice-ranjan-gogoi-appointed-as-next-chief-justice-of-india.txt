राष्‍ट्रपति ने न्‍यायमूर्ति रंजन गोगोई को भारत का अगला मुख्‍य न्‍यायाधीश नियुक्‍त किया है।
वह देश के वर्तमान मुख्‍य न्‍यायाधीश न्‍यायमूर्ति दीपक मिश्रा के सेवानिवृत्‍त होने के बाद 3 अक्‍तूबर, 2018 को भारत के मुख्‍य न्‍यायाधीश का पद भार ग्रहण करेंगे।
न्‍यायमूर्ति रंजन गोगोई का जन्‍म 18 नवंबर, 1954 को हुआ और वह 1978 में एक अधिवक्‍ता के रूप में नामांकित हुए।
उन्‍होंने गुवाहाटी उच्‍च न्‍यायालय में संवैधानिक, कराधान एवं कंपनी मामलों पर प्रैक्टिस शुरु की।
उन्‍हें 28 फरवरी, 2001 को गुवाहाटी उच्‍च न्‍यायालय में स्‍थायी न्‍यायाधीश नियुक्‍त किया गया।
9 सितंबर, 2010 को उन्‍हें पंजाब एवं हरियाणा उच्‍च न्‍यायालय में स्‍थानांतरित किया गया।
12 फरवरी, 2011 को उन्‍हें पंजाब एवं हरियाणा उच्‍च न्‍यायालय का मुख्‍य न्‍यायाधीश नियुक्‍त किया गया।
23 अप्रैल, 2012 को उन्‍हें भारत के सर्वोच्‍च न्‍यायालय के एक न्‍यायाधीश के रूप में नियुक्‍त किया गया।
