प्रधानमंत्री श्री नरेन्‍द्र मोदी ने आज ब्रिटिश सांसदों के आठ-सदस्‍यीय प्रतिनिधिमंडल से मुलाकात की है।
प्रधानमंत्री ने कहा कि दोनों देशों में भारत और ब्रिटेन के बीच संबंधों को दोनों पक्षों से मजबूत समर्थन हासिल है ।
उन्‍होंने दोनों देशों के सांसदों के बीच विस्‍तृत बातचीत के लिए कहा।
प्रधानमंत्री ने नवंबर, 2015 की अपनी ब्रिटेन यात्रा और प्रधानमंत्री थेरेसा मे की नवंबर 2016 की भारत यात्रा का स्‍मरण द‍िलाया ।
उन्‍होंने वर्ष 2017 को भारत-ब्रिटेन संस्‍कृति वर्ष के रूप में मनाने का स्‍वागत किया।
प्रधानमंत्री ने यह भी कहा कि भारत और ब्रिटेन आतंकवाद के खिलाफ वैश्विक लड़ाई में वास्‍तविक सहभागी हैं ।
उन्‍होंने आतंकवाद, अतिवाद और कट्टरता के खिलाफ सांसदों से सामूहिक आवाज़ को लगातार उठाने का आग्रह किया।
