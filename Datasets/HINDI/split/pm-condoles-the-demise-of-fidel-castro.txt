प्रधानमंत्री श्री नरेंद्र मोदी ने क्‍यूबा के नेता फिदेल कास्‍त्रो के दु:खद निधन पर शोक जताया है।
अपने संदेश में प्रधानमंत्री ने कहा :
“मैं फिदेल कास्‍त्रो के निधन पर क्‍यूबा की सरकार और लोगों के प्रति संवेदना व्‍यक्‍त करता हूं।
ईश्‍वर दिवंगत आत्‍मा को शांति दे।
दु:ख की इस घड़ी में हम क्‍यूबा की सरकार और लोगों के साथ हैं।
फिदेल कास्‍त्रो 20वीं सदी के सर्वाधिक महानतम लोगों में से एक थे।
भारत अपने इस अनन्‍य मित्र के निधन पर शोक संतप्‍त है।”
