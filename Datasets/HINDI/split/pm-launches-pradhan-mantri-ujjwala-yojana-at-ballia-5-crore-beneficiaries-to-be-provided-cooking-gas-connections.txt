प्रधानमंत्री श्री नरेन्‍द्र मोदी ने आज बलिया में प्रधानमंत्री उज्जवला योजना का शुभारंभ किया।
इस योजना का उद्देश्‍य अगले तीन वर्षो में गरीबी रेखा से नीचे के पांच करोड़ लाभार्थियों को रसोई गैस के कनेक्‍शन प्रदान करना है।
1 मई को श्रमिक दिवस के रूप में मनाए जाने का उल्‍लेख करते हुए प्रधानमंत्री ने कहा कि इस सदी में, दुनिया के सभी श्रमिकों का उद्देश्‍य विश्‍व को एकजुट करने की दिशा में होना चाहिए।
उन्‍होंने दोहराते हुए कहा कि केन्‍द्र सरकार का प्राथमिक उद्देश्‍य गरीबों के कल्‍याण पर केन्‍द्रित रहा है।
प्रधानमंत्री ने पिछले दो वर्षो में केन्‍द्र सरकार द्वारा श्रमिकों के कल्‍याण के लिए उठाए गये विभिन्‍न कदमों का भी उल्‍लेख किया।
प्रधानमंत्री ने स्‍मरण किया कि बलिया क्रांतिकारी मंगलवार पांडे की भूमि है।
उन्‍होंने कहा कि पूर्वी उत्‍तर प्रदेश का विकास दशकों से प्रभावित रहा है, अब इस क्षेत्र में संपर्क को मजबूत बनाया जा रहा है।
उन्‍होंने कहा कि केन्‍द्र सरकार उत्‍तर प्रदेश के विकास के लिए जबरदस्‍त संसाधनों का आबंटन कर रही है।
उन्‍होंने ग्रामीण विद्युतीकरण की त्‍वरित प्रगति का भी उल्‍लेख किया।
