प्रधानमंत्री श्री नरेन्‍द्र मोदी गुरूवार को मुंबई में नौसेना पनडुब्‍बी आईएनएस कलवारी को राष्‍ट्र को समर्पित करेंगे।
आईएनएस कलवारी एक डीजल- इलेक्ट्रिक युद्धक पनडुब्‍बी है, जिसे भारतीय नौसेना के लिए मझगांव डॉक शिपबिल्‍डर्स लिमिटेड ने बनाया है।
यह उन 6 पनडुब्बियों में से पहली पनडुब्‍बी है, जिसे भारतीय नौसेना में शामिल किया जाना है।
यह ‘मेक इन इंडिया’ पहल की कामयाबी को दर्शाता है।
इस परियोजना को फ्रांस के सहयोग से चलाया जा रहा है।
प्रधानमंत्री इस पनडुब्‍बी को नौसेना बंदरगाह पर रक्षा मंत्री, महाराष्‍ट्र सरकार के महत्‍वपूर्ण विशिष्‍टजनों, वरिष्‍ठ नौसेना अधिकारियों की उपस्थिति में राष्‍ट्र को समर्पित करेंगे।
वह उपस्थित गणमान्‍य व्‍यक्तियों को संबोधित करेंगे और पनडुब्‍बी का मुआयना करेंगे।
