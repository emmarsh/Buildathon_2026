प्रधानमंत्री श्रीनगर में : किशनगंगा पनबिजली केंद्र राष्‍ट्र को समर्पित किया
प्रधानमंत्री श्री नरेन्‍द्र मोदी ने आज श्रीनगर में एक समारोह में किशनगंगा पनबिजली केंद्र राष्‍ट्र को समर्पित किया।
उन्‍होंने श्रीनगर रिंग रोड का शिलान्‍यास भी किया।
जनसमूह को संबोधित करते हुए प्रधानमंत्री ने पिछले चार वर्षों के दौरान उन विभिन्‍न अवसरों का स्‍मरण किया जब उन्‍होंने जम्‍मू-कश्‍मीर राज्‍य का दौरा किया था।
उन्‍होंने कहा कि रमजान का महीना पैगम्‍बर मोहम्‍मद के उपदेशों एवं संदेशों को याद करने का समय है।
प्रधानमंत्री ने कहा कि 330 मेगावाट की किशनगंगा पनबिजली परियोजना राज्‍य की बिजली आवश्‍यकताओं की आपूर्ति में महत्‍वपूर्ण भूमिका निभाएगी।
उन्‍होंने राज्‍य के तीनों क्षेत्रों- कश्‍मीर, जम्‍मू एवं लद्दाख के संतुलित विकास की आवश्‍यकता पर बल दिया।
