भारत-सिंगापुर सामरिक वार्ता के आगंतुक सदस्‍यों ने सह-अध्‍यक्ष प्रो.
टॉमी कोह की अगुवाई में आज प्रधानमंत्री श्री नरेन्‍द्र मोदी से मुलाकात की।
प्रतिनिधिमंडल से बातचीत के दौरान प्रधानमंत्री ने कहा कि भारत शहरी प्रबंधन, शहरी विकास एवं शहरी प्रशासन के क्षेत्र में सिंगापुर की विशेषज्ञता से लाभ उठाना पसंद करेगा।
उन्‍होंने शहरी प्रबंधन और शहरी प्रशासन के वास्‍ते मानव संसाधन की क्षमता के सृजन के लिए भी सिंगापुर से सहयोग देने को कहा।
उपर्युक्‍त सदस्‍यों ने केंद्र सरकार की स्‍मार्ट सिटी पहल की सराहना की।
