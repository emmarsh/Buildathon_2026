प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने आज आंध्र प्रदेश राज्‍य विधान परिषद में सीटों की संख्‍या में आवंटन की विषमता को दूर करने और संविधान के प्रावधानों के अनुसार सीटों की कुल संख्‍या को बढ़ाकर 58 करने के लिए आंध्र प्रदेश पुनर्गठन अधिनियम 2014 के खंड 23 (1) और खंड 23 (2) (1) (ए) में संशोधन को अपनी मंजूरी दे दी।
चूंकि आंध्र प्रदेश विधान सभा में सीटों की कुल संख्‍या 175 है और इसकी संख्‍या की एक तिहाई सीटें संवैधानिक रूप से अनुमति योग्‍य है, अत: इसकी कुल संख्‍या को वर्तमान 50 एमएलसी से बढ़ाकर 58 करने का प्रस्‍ताव किया गया है।
