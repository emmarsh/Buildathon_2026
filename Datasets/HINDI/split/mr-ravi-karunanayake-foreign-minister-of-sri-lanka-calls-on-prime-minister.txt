श्रीलंका के विदेश मंत्री श्री रवि करुणानायके ने आज प्रधानमंत्री श्री नरेंद्र मोदी से मुलाकात की।
प्रधानमंत्री ने पिछले माह अंतर्राष्ट्रीय वेसाक दिवस के अवसर पर श्रीलंका के अपने फलदायक और यादगार दौरे का स्मरण किया।
विदेश मंत्री के रूप में अपना नया उत्तरदायित्व ग्रहण करने के लिए उन्होंने श्री कुमारनाइके को बधाई दी।
प्रधानमंत्री ने श्रीलंका में हाल में बाढ़ और भूस्खलन के कारण लोगों के मारे जाने और नुकसान होने पर उन्हें अपनी सम्वेदनाओं से अवगत कराया।
उन्होंने इस संबंध में श्रीलंका की निरंतर सहायता के लिए भारत की तैयारी की पुनः पुष्टि की।
विदेश मंत्री श्री करुणानायके ने बाढ़ और भूस्खलन के बाद की स्थिति में भारत की ओर से शीघ्र सहायता को लेकर प्रधानमंत्री को धन्यवाद दिया।
उन्होंने भारत के साथ निकट साझेदारी को निरंतर सशक्त बनाने की दिशा में श्रीलंका सरकार की प्रतिबद्धता से अवगत कराया।
