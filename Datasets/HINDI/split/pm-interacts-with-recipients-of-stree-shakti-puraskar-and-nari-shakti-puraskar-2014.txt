महिला दिवस के अवसर पर प्रधानमंत्री श्री नरेन्‍द्र मोदी ने आज स्‍त्री शक्ति और नारी शक्ति पुरस्‍कार-2014 के विजेताओं से मुलाकात और बातचीत की।
बातचीत के दौरान, विजेताओं ने अपने अनुभव और प्रेरणा के स्रोतों के बारे में बताया।
प्रधानमंत्री ने पुरस्‍कार विजेताओं से सरकार की विभिन्‍न कल्‍याण योजनाओं और पहलों-जैसे प्रधानमंत्री जन-धन योजना तथा हाल ही में पेश बजट में घोषित पेंशन योजना के विषय में जागरुकता फैलाने का अनुरोध किया।
श्री मोदी ने कहा कि यह योजनाएं महिला की बड़ी सहायक हो सकती हैं और जागरुक समाज (सिविल सोसाइटी) इन योजनाओं का लाभ जरूरतमंदों तक पहुंचाने में महत्‍वपूर्ण भूमिका निभा सकता है।
इस अवसर पर महिला और बाल विकास मंत्री श्रीमती मेनका गांधी भी मौजूद थीं।
