हैम्बर्ग में चल रहे जी-20 शिखर सम्मेलन से इतर प्रधानमंत्री नरेंद्र मोदी और जापान के प्रधानमंत्री शिंजो अबे ने द्विपक्षीय मुद्दों को लेकर मुलाकात की।
नवंबर 2016 में प्रधानमंत्री की जापान यात्रा के दौरान हुई उनकी पिछली बैठक के बाद इन दोनों नेताओं ने महत्वपूर्ण परियोजनाओं सहित द्विपक्षीय संबंधों को लेकर हुई प्रगति की समीक्षा की।
प्रधानमंत्री मोदी ने तब से लेकर अब तक हुई द्विपक्षीय संबंधों में प्रगति पर संतोष जताया।
प्रधानमंत्री ने कहा कि वार्षिक सम्मेलन के सिलसिले में अबे की अगली भारत यात्रा को लेकर वह उत्सुक हैं और उन्हें उम्मीद है कि इससे उनके सहयोग को मजबूती मिलेगी।
