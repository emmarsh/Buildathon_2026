प्रधानमंत्री श्री नरेन्द्र मोदी की अध्यक्षता में सम्पन्न मंत्रिमंडल बैठक को प्रयुक्त विज्ञान एवं औद्योगिक प्रोद्योगिकी के क्षेत्र में सहयोग बढ़ाने के लिए भारत और दक्षिण कोरिया के बीच समझौता-ज्ञापन के विषय में अवगत कराया गया।
दक्षिण कोरिया के राष्ट्रपति जब भारत की यात्रा पर आये थे, उस दौरान नई दिल्ली में 9 जुलाई, 2018 को समझौता-ज्ञापन पर हस्ताक्षर किये गये थे।
समझौता-ज्ञापन का लक्ष्य एवं उद्देश्य प्रयुक्त विज्ञान एवं औद्योगिक प्रौद्योगिकियों के क्षेत्र में द्विपक्षीय सहयोग को प्रोत्साहन देना है।
इसका उद्देश्य सतत विकास को प्रोत्साहन देना और जीवन-गुणवत्ता को बढ़ाना है।
