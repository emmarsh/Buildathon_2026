प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने भारतीय प्रतिभूति और विनिमय बोर्ड (सेबी) और वित्‍तीय सेवा आयोग (एफएससी), जिब्राल्‍टर के बीच पारस्‍परिक सहयोग और तकनीकी सहायता से संबंधित समझौता ज्ञापन (एमओयू) पर हस्‍ताक्षर किए जाने को अपनी मंजूरी प्रदान कर दी है।
इस एमओयू से दो विनियामकों के बीच आर्थिक संबंधों के विकास और सहयोग बढ़ने की सम्‍भावना है और इसका लक्ष्‍य दोनों देशों में प्रतिभूति बाजारों के प्रभावी विकास हेतु परिस्‍थितियां सृजित करना है।
इससे इन हस्‍ताक्षरकर्ताओं के बीच सूचना साझा करने के तन्‍त्र को मजबूत बनाने की दिशा में भी मदद मिलेगी।
इससे सेबी और एफएससी जिब्राल्‍टर की विदेशी पारस्‍परिक सहयोग और विनियमन कार्यकलापों का महत्‍व बढ़ने की भी आशा है।
