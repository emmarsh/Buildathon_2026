प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल (कैबिनेट) ने ‘उन्‍नत मॉडल एकल खिड़की’के विकास पर भारत और जापान के बीच सहमति पत्र (एमओयू) को स्‍वीकृति‍ दे दी है।
लाभ :
इस एमओयू से कारोबार से जुड़े कार्यों हेतु आवश्‍यक प्रशासनिक प्रक्रियाओं के लिए‘उन्‍नत मॉडल एकल खिड़की’के विकास और भारत में केन्‍द्र एवं राज्‍य सरकारों में इस पर अमल के लिए भारत और जापान के बीच सहयोग सुनिश्चित होगा।
इसके साथ ही एक ऐसे ढांचे के विकास के लिए भी भारत और जापान के बीच सहयोग संभव होगा जिसमें ये प्रक्रियाएंत्‍वरित ढंग से पूरी होंगी, ताकि देश में ‘कारोबार में सुगमता’को बढ़ावा देने के लिए भारत द्वारा किए जा रहे प्रयासों में तेजी लाई जा सके।
‘उन्‍नत मॉडल एकल खिड़की’ भारत में और इससे बाहर अपनाए जा रहे सर्वोत्तम तौर-तरीकों या प्रथाओं पर आधारित है।इसमें मापने योग्‍य पैमाने या मापदंड भी हैं और इससे भारत में ‘एकल खिड़की’ की स्‍थापना के मार्ग में आने वाली संभावित बाधाओं की पहचान हो सकेगी।
अत: इससे निवेश करना सुविधाजनक हो जाएगा।
