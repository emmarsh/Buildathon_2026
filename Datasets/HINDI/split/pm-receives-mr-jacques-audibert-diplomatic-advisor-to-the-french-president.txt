प्रधानमंत्री श्री नरेंद्र मोदी ने फ्रांस के राष्ट्रपति के कूटनीतिक सलाहकार श्री जैक्स अडीबर्ट का अगवानी किया।
श्री अडीबर्ट राष्ट्रीय सुरक्षा सलाहकार श्री अजीत डोभाल के साथ 9 अक्टूबर को हुई भारत-फ्रांस के बीच 26वें दौर की कूटनीतक बातचीत के लिए भारत की यात्रा पर हैं।
श्री अडीबर्ट ने फ्रांस के राष्ट्रपति श्री होलांदे का पत्र प्रधानमंत्री को दिया जिसमें श्री होलांदे ने भारत के साथ कूटनीतिक संबंधों को ज्यादा मजबूत करने की प्रतिबद्धता प्रकट करने के साथ साथ प्रधानमंत्री को फ्रांस की यात्रा पर आने का न्यौता भी दिया है।
प्रधानमंत्री ने कहा कि फ्रांस अच्छे और मुश्किल समय में भारत का साथ निभाने वाले अंतर्राष्ट्रीय सहयोगियों में से एक है।
प्रधानमंत्री ने भारत और फ्रांस के बीच कई साझा सुरक्षा चुनौतियों के हल के लिए करीबी सहयोग का स्वागत किया।
उन्होंने आतंकवाद से मुकाबले के लिए व्यापक दृष्टिकोण की उम्मीद जताई।
रणनीति केवल सैन्य और खुफिया साधनों पर निर्भर रहने की नहीं होनी चाहिए बल्कि मजबूत अंतर्राष्ट्रीय सहयोग विकसित किया जाना चाहिए जिससे आतंकवाद के सफाए सहित आतंकवाद के पनाहगार बने देशों अलग थलग करने का एक सामाजिक आंदोलन खड़ा होगा और इससे धर्म और आंतकवाद के बीच बनाए गए जुड़ाव को खत्म किया जा सकेगा।
प्रधानमंत्री ने व्यापार और निवेश, रक्षा, सुरक्षा, अंतरिक्ष, असैनिक परमाणु ऊर्जा तथा विज्ञान एंव प्रौद्योगिकी के क्षेत्रों में द्विपक्षीय संबंधों में हुई चौतरफा प्रगति की सराहना की।
प्रधानमंत्री ने आर्थिक सहयोग, पर्यटन और लोगों से लोगों के संपर्कों के क्षेत्रों में द्विपक्षीय संबंधों को मजबूत बनाने का आह्वान किया।
प्रधानमंत्री ने राष्ट्रपति होलांदे के निमंत्रण के लिए श्री अडीबर्ट को धन्यवाद दिया और कहा कि वह जल्द ही फ्रांस के दौरे के प्रति आशावान हैं।
प्रधानमंत्री ने कहा कि वह नवंबर 2014 में ऑस्ट्रेलिया के ब्रिस्बेन में होने वाले जी -20 शिखर सम्मेलन में राष्ट्रपति होलांदे से मुलाकात को लेकर भी खासे आशान्वित हैं।
