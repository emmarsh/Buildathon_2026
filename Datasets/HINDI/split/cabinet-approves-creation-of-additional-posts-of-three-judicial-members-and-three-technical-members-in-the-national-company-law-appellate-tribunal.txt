प्रधानमंत्री श्री नरेन्द्र मोदी की अध्‍यक्षता में केंद्रीय मंत्रिमंडल ने राष्ट्रीय कंपनी कानून अपीलीय अधिकरण (एनसीएलएटी) में तीन न्यायिक सदस्यों और तीन तकनीकी सदस्यों के अतिरिक्त पदों के सृजन को अपनी मंजूरी दे दी है।
ये पद लेवल 17 (2,25,000 रूपये निर्धारित) एवं अन्‍य मान्‍य भत्‍ते में सृजित किए जाएंगे।
इससे प्रतिवर्ष कुल 2,27,82,096 रूपये (दो करोड़, सत्‍ताईस लाख, बयासी हजार छियानवे रूपये मात्र) का वित्‍तीय भार होगा।
इससे एनसीएलएटी को वित्‍त अधिनियम, 2017, कंपनी अधिनियम, आईबीसी, 2016 के तहत मिले शासनादेश को पूरा करना और निर्धारित समय-सीमा में मामले का निपटारा करना सुनिश्चित होगा।
