सेशेल्स के 12 सदस्यीय प्रतिनिधि मंडल ने प्रधानमंत्री श्री नरेन्द्र मोदी से आज मुलाकात की।
इस प्रतिनिधि मंडल का नेतृत्व स्पीकर माननीय पैट्रिक पिल्लै ने किया।
इस प्रतिनिधिमंडल में सेशेल्स के वरिष्‍ठ नेता भी शामिल थे।
प्रधानमंत्री ने दोनों देशों में विधायी सदनों के प्रतिनिधियों के बीच विचारों के सतत आदान-प्रदान का स्वागत किया।
उन्होंने भारतीय महासागर सहित भारत और सेशेल्स के बीच सशक्‍त और भूमिका और अतुल्य संबंधों को सराहा।
प्रधानमंत्री ने मार्च 2015 में अपने सेशेल्स दौरे को याद किया जिसके चलते दोनों देशों के बीच सहयोग को आगे बढ़ाने में मदद मिली है।
प्रतिनिधि मंडल ने दोनों देशों के बीच सहयोग और व्यक्ति से व्यक्ति सम्पर्क को और सुदृढ़ बनाने के अपने दृष्‍टिकोण को साझा किया।
सेशेल्स का संसदीय प्रतिनिधि मंडल लोक सभा अध्यक्ष के निमन्त्रण पर भारत के सरकारी दौरे पर है।
