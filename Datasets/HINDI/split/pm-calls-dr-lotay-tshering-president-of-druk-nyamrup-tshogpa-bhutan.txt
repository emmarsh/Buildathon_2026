प्रधानमंत्री श्री नरेंद्र मोदी ने ड्रक न्यामप्रप त्सोग्पा के राष्ट्रपति डॉ लोटे शेरिंग के साथ टेलीफोन पर बातचीत की।
प्रधानमंत्री मोदी ने डॉ. लोटेशेरिंग को भूटान में तीसरे आम चुनाव में उनकी पार्टी की जीत एवं राष्ट्रीय विधानसभा में उनके अपने निर्वाचन पर बधाई दी।
प्रधानमंत्री मोदी ने आम चुनावों के सफल आयोजन का स्वागत किया, जो भूटान में लोकतंत्र के एकीकरण के लिए मील का पत्थर है।
प्रधानमंत्री मोदी ने कहा कि भारत भूटान के साथ दोस्ती और सहयोग के अद्वितीय संबंधों को और मजबूत करने को सर्वोच्च प्राथमिकता देता है जो साझा हितों और मूल्यों, बहुत अधिक विश्वास, सद्भावना और पारस्परिक समझ पर आधारित है।
दोनों देशों के बीच राजनयिक संबंधों के वर्तमान में जारी स्वर्ण जयंती समारोहों का स्मरण करते हुए प्रधानमंत्री मोदी ने प्राथमिकताओं और लोगों एवं भूटान की सरकार के हितों के आधार पर सामाजिक-आर्थिक परिवर्तन के राष्ट्रीय प्रयासों में भूटान की नई सरकार के साथ काम करने की भारत की दृढ़ प्रतिबद्धता दोहराई।
प्रधानमंत्री मोदी ने डॉ. लोटे शेरिंग को भारत आने का निमंत्रण दिया।
डॉ. लोटे शेरिंग ने प्रधानमंत्री मोदी को उनकी बधाई और शुभकामनाओं के लिए धन्यवाद दिया, और जल्द से जल्द भारत आने का निमंत्रण स्वीकार कर लिया।
दोनों नेताओं ने भूटान और भारत के लोगों के लाभ के लिए अद्वितीय और बहुमुखी द्विपक्षीय सहयोग को नई ऊंचाइयों पर ले जाने पर सहमति जताई।
