प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमण्‍डल ने पर्यटन के क्षेत्र में सहयोग को सुदृढ़ करने के लिए भारत और चीन के बीच एक समझौते पर हस्‍ताक्षर किए जाने को अपनी मंजूरी दे दी है।
प्रधानमंत्री श्री नरेन्‍द्र मोदी की चीन यात्रा के दौरान इस समझौते पर हस्‍ताक्षर किए जाएंगे।
इस समझौते से दोनों ही देशों को पर्यटन क्षेत्र में सहयोग बढ़ाने के लिए एक संस्‍थागत व्‍यवस्‍था कायम करने में मदद मिलेगी।
अन्‍य बातों के अलावा इस समझौते के मुख्‍य उद्देश्‍य निम्‍नलिखित हैं:-
(i). पर्यटन क्षेत्र में द्विपक्षीय सहयोग का विस्‍तार करना।
(ii). पर्यटन से जुड़े आंकड़ों और सूचनाओं का आदान-प्रदान करना।
(iii). होटलों एवं टूर ऑपरेटरों समेत पर्यटन के हितधारकों के बीच सहयोग को प्रोत्‍साहित करना।
(iv). मानव संसाधन विकास में सहयोग के लिए कार्यक्रमों के आदान-प्रदान की व्‍यवस्‍था करना।
(v). पर्यटन एवं आति‍थ्‍य क्षेत्रों में निवेश करना।
(vi). एक-दूसरे के देश में आयोजित होने वाले यात्रा मेलों/प्रदर्शनियों में शिरकत करना।
(vii). सुरक्षित, सम्‍माननीय एवं चिरस्‍थायी पर्यटन को बढ़ावा देना।
