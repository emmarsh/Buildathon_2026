प्रधानमंत्री श्री नरेन्‍द्र मोदी चीनी गणराज्‍य के राष्‍ट्रपति के निमंत्रण पर 3-5 सितम्‍बर, 2017 के दौरान चीन के फुजियन प्रान्‍त में जियामेन में 9वें ब्रिक्‍स शिखर सम्‍मेलन में हिस्‍सा लेंगे।
बाद में, प्रधानमंत्री म्‍यांमार गणराज्‍य के राष्‍ट्रपति महामहिम ह्त्नि क्‍याव के निमंत्रण पर 5-7 सितम्‍बर,2017 के दौरान म्‍यांमार की सरकारी यात्रा पर जाएंगे।
प्रधानमंत्री श्री मोदी की म्‍यांमार की यह पहली द्विपक्षीय यात्रा होगी।
इस यात्रा के दौरान प्रधानमंत्री आपसी हित के मुद्दों पर म्‍यांमार की स्‍टेट काउंसलर आंग सान सू की के साथ बातचीत करेंगे।
वे राष्‍ट्रपति ह्त्नि क्‍याव से भी भेंट करेंगे।
श्री मोदी राजधानी नाए प्‍यी डॉ के अलावा यंगून और बागन शहरों की भी यात्रा करेंगे।
