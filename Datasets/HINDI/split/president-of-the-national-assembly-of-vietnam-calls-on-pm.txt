वियतनाम की राष्‍ट्रीय असेम्‍बली की अध्‍यक्ष महामहिम श्रीमती नगुयन थी किम नगान ने आज प्रधानमंत्री श्री नरेंद्र मोदी से मुलाकात की।
प्रधानमंत्री ने सितम्‍बर 2016 में अपने वियतनाम दौरे के दौरान हनोई में उनके साथ हुई अपनी मुलाकात को याद किया।
उन्‍होंने कहा कि श्रीमती नगान वियतनाम की राष्‍ट्रीय असेम्‍बली की पहली महिला अध्‍यक्ष हैं विश्‍व भर में महिलाओं के लिए प्ररेणा का स्रोत हैं।
प्रधानमंत्री ने भारत और वियतनाम के बीच बढ़ते संसदीय वैचारिक आदान-प्रदान का स्‍वागत करते हुए इन दो देशों के युवा सांसदों के वैचारिक आदान-प्रदान कार्यक्रम स्‍थापित करने का भी आह्वान किया।
प्रधानमंत्री ने कहा कि आज हस्‍ताक्षर हो रहे परमाणु ऊर्जा के शांतिपूर्ण उपयोग करने में सहयोग के द्विपक्षीय करार से भारत और वियतनाम के बीच व्‍यापक रणनीतिगत साझेदारी और मजबूत होगी।
