श्री सीताराम केडिल्‍या ने अपनी भारत परिक्रमा पदयात्रा के सफल समापन के बाद प्रधानमंत्री श्री नरेन्‍द्र मोदी से मुलाकात की।
श्री केडिल्‍या के अनुसार, उन्होंने 9 अगस्त 2012 को कन्याकुमारी से भारत परिक्रमा यात्रा शुरू की थी और इस साल 9 जुलाई को उन्‍होंने अपनी यात्रा पूरी की।
श्री केडिल्‍या ने कहा कि यात्रा के दौरान वह प्रत्‍यक्ष तौर पर 9,000 गांवों तक पहुंचे।
उन्‍होंने यह भी कहा कि इस यात्रा का संदेश अप्रत्‍यक्ष तौर पर 20,000 अतिरिक्‍त गांवों तक पहुंचा।
यात्रा के दौरान उन्होंने लाखों किसानों और ग्रामीण युवाओं से बातचीत की।
प्रधानमंत्री ने केडिल्‍या के इस प्रयास की सराहना की और उन्‍हें भविष्‍य के प्रयासों के लिए शुभकामनाएं दी।
