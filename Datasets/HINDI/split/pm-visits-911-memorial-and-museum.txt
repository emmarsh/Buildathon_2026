प्रधानमंत्री श्री नरेन्द्र मोदी ने आज सुबह न्यूयार्क में 9/11 स्मारक और संग्रहालय का दौरा किया और 11 सितम्बर, 2001 को आत्मघाती आतंकी हमले में मारे गये लोगों को श्रद्धांजलि दी।
स्मारक न्यूयार्क शहर के उस “ग्राउण्ड जीरो” पर स्थित है, जहां आतंकी हमले के दौरान वर्ल्ड ट्रेड सेंटर के दोनों टॉवर ध्वस्त हो गये थे।
प्रधानमंत्री ने हमले में मारे गए भारतीय मूल के लोगों को भी श्रद्धांजलि दी।
प्रधानमंत्री ने संग्रहालय का दौरा किया और स्मारक पेड़ पर माल्यार्पण किया।
