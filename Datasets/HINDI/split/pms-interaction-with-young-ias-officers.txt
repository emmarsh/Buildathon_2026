प्रधानमंत्री श्री नरेन्द्र मोदी ने आज 170 से अधिक युवा आईएएस अधिकारियों से मुलाकात की, जिन्हें हाल में भारत सरकार में सहायक सचिवों के रूप में नियुक्त किया गया है।
प्रधानमंत्री ने उन्हें फील्ड प्रशिक्षण के उनके अनुभवों को साझा करने के लिए प्रोत्साहित किया।
उन्होंने उनके साथ जन भागीदारी, सूचना प्रवाह, संसाधनों का इष्टतम उपयोग एवं शासन में लोगों के विश्वास सहित अच्छे शासन के कुछ तत्वों पर उनके साथ चर्चा की।
ग्राम स्वराज अभियान और आयुष्मान भारत जैसी शासन की कुछ हाल की पहलों पर भी चर्चा की गई।
प्रधानमंत्री कार्यालय राज्य मंत्री डॉ. जितेन्द्र सिंह एवं कार्मिक तथा प्रशिक्षण विभाग के वरिष्ठ अधिकारी भी इस अवसर पर उपस्थित थे।
