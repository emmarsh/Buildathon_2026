महामहिम राष्ट्रपति मिशेल टेमेर, मीडिया के सदस्य और मित्रों,
मैं राष्ट्रपति मिशेल टेमेर का भारत में स्वागत करता हूं।
मुझे खुशी है कि गोवा अपनी साझी सांस्कृतिक विरासत के साथ उनकी पहली भारत यात्रा का हिस्सा बना है।
हालांकि भौगोलिक रूप से विभिन्न होते हुए भी भारत और ब्राजील स्वाभाविक साझेदार हैं।
दोनों देश लोकतंत्र के मूल्यों, कानून व्यवस्था, विकास, शांति एवं समृद्धि के लिए समान रूप से आकांक्षी हैं।
राष्ट्रपति टेमेर अग्रणी संविधान विशेषज्ञ हैं और इसे अच्छी तरह समझते हैं जिसकी सराहना की जानी चाहिए।
जब हमारी सामरिक साझेदारी को एक दशक पूरे हो रहे हैं उस दौरान उनकी यह यात्रा दोनों देशों के लिए महत्वपूर्ण है।
पिछले दस वर्षों में दुनिया बदल गई है।
भारत और ब्राजील के बीच दि्वपक्षीय संबंध बेहतर हुए हैं।
हमारे बीच हर स्तर पर संवाद बढ़ा है।
हम अंतरराष्ट्रीय संदर्भ में अपनी आम गतिविधियों और प्रयासों को आकार व समर्थन देने के लिए एक साथ समान आए हैं।
मुझे 2014 का अपना ब्राजील दौरा अच्छी तरह याद है।
कार्यभार संभालने के बाद एशिया के बाहर का ब्राजील पहला देश था जहां का मैंने दौरा किया।
महामहिम, आपके नई जिम्मेदारी संभालने के बाद भारत ऐसा पहला देश बना जब आपने लैटिन अमेरिका के बाहर के किसी देश का दि्वपक्षीय दौरे के लिए चुना।
आपकी यात्रा में इसका महत्व परिलक्षित होता है जिसमें हमारा दि्वपक्षीय रिश्ता जुड़ा है।
सुबह की हमारी बातचीत में यह स्पष्ट हो गया।
मित्रों,
राष्ट्रपति टेमेर और मैंने द्वपक्षीय सहयोग की समीक्षा की है।
बहुत सी संभावनाएं हैं, हम अपने संबंधों को लेकर सहमत हुए हैं।
एक मजबूत रणनीतिक साझेदारी के लिए हमारी परस्पर इच्छा है।
ब्राजील लैटिन अमेरिका में हमारे सबसे महत्वपूर्ण आर्थिक भागीदारों में से एक है।
मैं बताना चाहूंगा कि भारत और ब्राजील ने एक दि्वपक्षीय निवेश समझौते को अंतिम रूप दिया है जिससे मैं खुश हूं।
यह दि्वपक्षीय व्यापार और निवेश संबंधों को बढ़ाने के लिए आवश्यक गति प्रदान करेगा।
हमने इस बात पर गौर किया कि राष्ट्रपति टेमेर की प्राथमिकता में ब्राजील में घरेलू आर्थिक एजेंडे को पुनर्जीवित करना शामिल है।
इस लिहाज से भारत बेहतर साझेदार साबित हो सकता है।
मैं ब्राजील की कंपनियों का स्वागत करता हूं कि वे आएं और भारत में निवेश करें और दीर्घकालीन वाणिज्यिक साझेदार बनें।
मैं और राष्ट्रपति टेमेर अपने सीईओ से मिले हैं और उनकी बातें सुनी हैं।
मैं व्यावहारिक सहयोग को आगे बढ़ाने की खातिर उन्हें प्रोत्साहित कर रहा हूँ।
हम पूरा सहयोग करेंगे।
मैं राष्ट्रपति टेमेर से ब्राजील में भारतीय उत्पादों और कंपनियों के लिए बाजार मुहैया कराने और निवेश का अवसर प्रदान करने में सहयोग मांगा है।
मैं उन्हें इस संबंध में सकारात्मक रुख दिखाने के लिए धन्यवाद देता हूं।
इस दौरान औषधि नियमन, कृषि शोध और साइबर सुरक्षा क्षेत्र में नए सहयोग के लिए बातचीत की प्रक्रिया जारी है।
राष्ट्रपति टेमेर और मैंने अंतरराष्ट्रीय मंचों पर अपने समन्वय को मजबूत करने को लेकर सहमत भी हुए हैं।
इस संबंध में हमारे दृष्टिकोण एक समान हैं और विचार मेल खाते हैं।
हम संयुक्त राष्ट्र, जी-20, डब्ल्यूटीओ, ब्रिक्स, आईबीएसए और अन्य मंचों पर काम कर रहे हैं।
महामहिम,
हम आतंकवाद के खिलाफ लड़ाई में ब्राजील के समर्थन की सराहना करते हैं।
हम इस बात पर सहमत हुए हैं कि इस बुराई से लड़ने के लिए बिना किसी भेदभाव के दुनिया को एकजुट होना चाहिए।
हम ब्राजील के साथ संयुक्त राष्ट्र में महत्वपूर्ण साझेदार के रूप में कम्प्रेहेंसिव कनवेंशन एगैंस्ट इंटरनेशनल टेरेरिज्म (सीसीआईटी) पर काम करना जारी रखेंगे।
ब्राजील परमाणु आपूर्तिकर्ता समूह (एनएसजी) में शामिल होने की भारत की आकांक्षा को समझता है, इसके लिए हम उसको धन्यवाद देते हैं।
महामहिम और मित्रों,
भारत और ब्राजील के बीच दि्वपक्षीय और बहुपक्षीय साझेदारी की संभावनाओं को पूरा करने के लिए हम इच्छुक हैं।
राष्ट्रपति टेमेर का यह दौरा एक योजनाबद्ध तरीके से काम करने को लेकर महत्वपूर्ण अवसर प्रदान करता है।
पुर्तगाली भाषा में कहते हैं कि ‘हमारी एकता हमें मजबूत बनाएगी, यह बात चरितार्थ हुई है ।’
धन्यवाद
