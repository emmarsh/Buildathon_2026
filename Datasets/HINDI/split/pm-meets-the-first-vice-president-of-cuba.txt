क्यूबा के प्रथम उपराष्ट्रपति श्री मिगुएल डियाज कैनल बारमुडेज मारियो ने आज प्रधानमंत्री श्री नरेन्द्र मोदी से मुलाकात की।
प्रधानमंत्री ने राष्ट्रपति फिदेल कास्त्रो के समय से दोनों देशों के बीच विकसित बहुपक्षीय संबंधों को याद दिलाया।
प्रधानमंत्री ने व्यापार एवं निवेश, स्वास्थ्य, बायोटेक्नॉलाजी, नवीकरणीय ऊर्जा, खेल तथा मानव संसाधन विकास सहित विभिन्न क्षेत्रों में सहयोग के प्रति समर्थन व्यक्त किया।
प्रधानमंत्री ने अंतर्राष्ट्रीय मंचों सहित विभिन्न मंचों पर विकसित देशों के समर्थन में क्यूबा की भूमिका की सराहना की।
इस संदर्भ में उन्होंने अफ्रीका के कई देशों में इबोला बीमारी फैलने पर क्यूबा से डॉक्टरों का दल भेजने के लिए क्यूबा की सराहना की।
जुलाई, 2014 में अपनी ब्राजील यात्रा के दौरान दक्षिण अमरीकी देशों के नेताओं के साथ मुलाकात की चर्चा करते हुए प्रधानमंत्री ने भारत का लैटिन अमरीकी देशों तथा कैरिबियन देशों के साथ संबंधों के महत्व को दोहराया।
क्यूबा के प्रथम उपराष्ट्रपति ने प्रधानमंत्री को क्यूबा के राष्ट्रपति राउल कास्त्रो की ओर से क्यूबा यात्रा का निमंत्रण दिया।
प्रधानमंत्री ने इसे स्वीकार कर लिया है।
