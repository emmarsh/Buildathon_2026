प्रधानमंत्री श्री नरेन्द्र मोदी ने कनाडा के निवासियों को कनाडा दिवस की बधाई दी है।
इस अवसर पर दिए अपने बधाई संदेश में प्रधानमंत्री ने कहा “मित्रों, आप सभी को कनाडा दिवस पर मेरी शुभकामनाएं।
भारत और कनाडा के बीच घनिष्ठ सबंध हैं और हम कई क्षेत्रों में व्यापक सहयोग कर रहे हैं।
हमारी साझेदारी साझा मूल्यों की स्वभाविक भागीदारी है।
यह भागीदारी कई वैश्विक चुनौतियों का समाधान कर सकती है।
मैं इस वर्ष अप्रैल में अपनी कनाडा यात्रा और प्रधानमंत्री स्टीफन हार्पर, कनाडा के व्यापारिक और राजनीतिक नेताओं तथा निवासियों के साथ बातचीत का गर्मजोशी से स्मरण करता हूं।”
