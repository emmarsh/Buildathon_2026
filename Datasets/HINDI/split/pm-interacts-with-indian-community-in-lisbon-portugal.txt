पुर्तगाल की ऐतिहासिक यात्रा पर गए प्रधानमंत्री नरेन्द्र मोदी लिस्बन में भारतीय समुदाय के लोगों से मिले और उनसे बातचीत की।
अपने संबोधन के दौरान श्री मोदी ने भारत-पुर्तगाल साझेदारी के विभिन्न पहलुओं को रेखांकित किया।
प्रधानमंत्री ने एंटोनियो गुटेरस के साथ अपनी मुलाकात का जिक्र किया।
गुटेरस पुर्तगाल के पूर्व प्रधानमंत्री रहे हैं।
प्रधानमंत्री ने योग एवं समग्र स्वास्थ्य देखभाल की बात की और योग का संदेश आगे ले जाने में पुर्तगाल द्वारा निभाई जा रही भूमिका को सराहा।
प्रधानमंत्री मोदी ने कहा कि अब भारत दुनिया के तेजी से विकास कर रहे देशों में से एक है।
इसरो के वैज्ञानिकों की भूमिका का जिक्र करते हुए श्री मोदी ने कहा, ‘अंतरिक्ष के क्षेत्र में हमारे वैज्ञानिकों ने बहुत अच्छा काम किया है।
हाल ही में 30 नैनो सैटेलाइट प्रक्षेपित की गई हैं।’
इससे पहले, उन्होंने पुर्तगाल के जंगलों में लगी आग के कारण हुई जनहानि पर शोक प्रकट किया।
प्रधानमंत्री ने पुर्तगाली प्रधानमंत्री एंटोनियो कोस्टा को ओवरसीज सिटीजन ऑफ इंडिया कार्ड भी प्रदान किया।
