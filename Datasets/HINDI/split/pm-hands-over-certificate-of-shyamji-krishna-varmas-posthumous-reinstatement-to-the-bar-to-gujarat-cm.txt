प्रधानमंत्री श्री नरेन्‍द्र मोदी ने ‘बार’ में श्यामजी कृष्ण वर्मा की मरणोपरांत बहाली का प्रमाण पत्र आज गुजरात की मुख्यमंत्री श्रीमती आनंदीबेन पटेल को सौंपा।
यह बहाली लंदन स्‍थि‍त माननीय ‘सोसाइटी ऑफ द इनर टेंपल’ द्वारा की गई है।
प्रधानमंत्री श्री नरेन्‍द्र मोदी को यह प्रमाणपत्र पिछले महीने उनकी लंदन यात्रा के दौरान ब्रिटेन के प्रधानमंत्री श्री डेविड कैमरून की उपस्‍थि‍ति में प्रदान किया गया था।
यह समारोह गुजरात के भुज में आयोजित किया गया था।
इस अवसर पर प्रधानमंत्री श्री नरेन्‍द्र मोदी ने कहा कि श्यामजी कृष्ण वर्मा विद्वान व्यक्ति थे, काशी में उनकी असाधारण कद्र थी और उन्‍होंने लंदन में भारत की आजादी के मुद्दे को बड़ी सक्रियता के साथ उठाया था।
प्रधानमंत्री ने कहा कि वह पुलिस महानिदेशकों के सम्मेलन में भाग लेने के लिए कच्छ का दौरा कर रहे हैं, जो हमेशा दिल्ली में आयोजित किया गया था।
हालांकि, उन्‍होंने पिछले साल इसका आयोजन राजधानी से बाहर करने की पहल की थी।
प्रधानमंत्री ने इस बात पर अत्‍यंत खुशी जताई कि कच्छ के रण में आयोजित किए जाने वाला ‘रणोत्‍सव’ त्योहार पर्यटकों के बीच बेहद लोकप्रिय हो गया है और अब तो इसने विश्व पर्यटन नक्शे में भी अपनी विशि‍ष्‍ट‍जगह बना ली है।
