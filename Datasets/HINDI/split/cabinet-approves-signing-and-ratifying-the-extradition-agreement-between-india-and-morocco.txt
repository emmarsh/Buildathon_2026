प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल ने भारत और मोरक्को के बीच प्रत्यर्पण समझौते पर हस्ताक्षर तथा अनुमोदन करने की मंजूरी दी है।
11-18 नवम्बर, 2018 के दौरान मोरक्को के अति विशिष्ट व्यक्ति के प्रस्तावित यात्रा के दौरान इस समझौते पर हस्ताक्षर किये जायेंगे।
लाभ :
इस समझौते से आर्थिक अपराध, आतंकवाद और अन्य गंभीर अपराधों के आरोपियों/ भगोड़ों को दोनों देशों के बीच प्रत्यर्पण करने के लिए एक मजबूत कानूनी आधार मिलेगा।
यह सन्धि द्विपक्षीय संबंधों को मजबूत बनाएगी ताकि भारत और मोरक्को दोनों ही देशों के राष्ट्रीय हितों के खिलाफ काम करने वाले आपराधिक तत्वों पर कार्रवाई की जा सके।
