प्रधानमंत्री श्री नरेन्‍द्र मोदी की अध्‍यक्षता में मंत्रिमंडल ने चार्टड अकाउंटेट्स ऑफ इंडिया (आईसीएआई) तथा बहरीन इंस्‍टीट्यूट ऑफ बैंकिंग एंड फाइनेंस (डीआईडीएफ), बहरीन के बीच बहरीन में लेखा, वित्‍त तथा लेखा परीक्षण ज्ञान आधार को मजबूत बनाने में एक साथ काम करने के लिए समझौते ज्ञापन को आज अपनी मंजूरी दे दी।
प्रमुख विशेषताएं:
1. आईसीएआई लेखा तथा वित्‍त से संबंधित बीआईबीएफ के लेखा तथा वित्‍त पाठ्यक्रम की समीक्षा करके बीआईबीएफ को तकनीकी सहायता उपलब्‍ध कराएगा।
2. आईसीएआई अपने सीए पाठ्यक्रम को लागू करने की सिफारिश करेगा जिससे बीआईबीएफ के विद्यार्थियों को आईसीएआई की सदस्‍यता प्राप्‍त करने के उद्देश्‍य से आईसीएआई की परीक्षा में बैठने में मदद मिलेगी।
3. आईसीएआई योग्‍यता प्राप्‍त बीआईबीएफ विद्यार्थियों के लिए आईसीएआई की पेशेवर परीक्षा आयोजित करने में तकनीकी सहायता उपलब्‍ध कराएगा।
यह समझौता ज्ञापन आईसीएआई के सदस्‍यों का पेशेवर दायरा बढ़ाने का अवसर प्रदान करेगा तथा साथ ही साथ आईसीएआई स्‍थानीय राष्‍ट्रीय संस्‍थान हो जाएगा।
उद्देश्‍य एक साथ कार्य करना है ताकि सदस्‍यों, विद्यार्थियों तथा उनके संगठनों के हित में पारस्‍परिक रूप से लाभकारी संबंध विकसित किया जा सके।
लाभार्थी:
बहरीन में कोई स्‍थानीय पेशेवर लेखा संस्‍थान नही है।
इसलिए आईसीएआई ने बीआईबीएफ के साथ सहयोग किया है।
इससे बहरीन के बाजार में कार्य कर रहे भारतीय चार्टड एकाउंटेंटों पर सकारात्‍मक प्रभाव पड़ेगा और उन पर भी प्रभाव पड़ेगा जो बहरीन में आसानी से आना चाहते हैं।
बहरीन का आईसीएआई की साख तथा योग्‍यता में विश्‍वास है।
बहरीन अपने नागरिकों को लेखा तथा लेखा परीक्षा के क्षेत्र में प्रोत्‍साहन देने का इच्‍छुक है।
इससे सक्षम लेखा पेशेवरों का आधार बनेगा जिससे लेखा के क्षेत्र में कौशल विकास का मार्ग प्रशस्‍त होगा।
पृष्‍ठभूमि :
इंस्‍टीट्यूट ऑफ चार्टड एकाउंटेट ऑफ इंडिया (आईसीएआई) भारत में चार्टड एकाउंटेंट पेशे के नियमन के लिए संसद द्वारा पारित चार्टड एकाउंटेंटस अधिनियम, 1949 द्वारा स्‍थापित वैधानिक संस्‍था है।
बहरीन इंस्‍टीट्यूट ऑफ बैंकिंग एंड फाइंनेंस (बीआईबीएफ) की स्‍थापना बहरीन साम्राज्‍य में मानव पूंजी को प्रशिक्षित तथा विकसित करने के लिए 1981 में की गई थी।
