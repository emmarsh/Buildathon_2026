प्रधानमंत्री श्री नरेन्‍द्र मोदी ने गुरु रविदास जयंती के अवसर पर गुरु रविदास को श्रद्धांजलि व्‍यक्‍त की है।
प्रधानमंत्री ने अपने संदेश में कहा, ‘मैं गुरु रविदास की जयंती पर उन्‍हें नमन करता हूं, गुरु रविदास जी हमारे देश के महान संतों में थे।
वह समान, न्‍यायपूर्ण और करुणामय समाज के पक्षधर थे।
उनकी शिक्षाएं हर काल और समय के लिए तथा समाज के सभी वर्गों के लोगों के लिए प्रासंगिक हैं।
गुरु रविदास जी ने हमारे समाज में अनेक सार्थक बदलाव लाए।
उन्‍होंने रुढ़ीवादी और दमनकारी प्रथाओं पर सवाल खड़ा किया और लोगों को समय के साथ बदलने के लिए प्रेरित किया।
उन्‍होंने ज्ञान भावना के साथ आगे बढ़ने और समय के साथ चलने की शिक्षा दी।
गुरु रविदास की सौहार्द और भाईचारे में प्रगाढ़ आस्‍था थी।
वह किसी तरह के भेदभाव में विश्‍वास नहीं रखते थे।
हम जब ‘सबका साथ सबका विकास ’ की भाव से काम करते हैं तो हम प्रत्‍येक मनुष्‍य विशेष गरीब की सेवा पर गुरु रविदास जी से प्रेरित होते हैं
मैं गुरु रविदास जी की इन शब्‍दों को साझा करना चाहूंगा।
ऐसा चाहूँ राज मैं जहाँ मिलै सबन को अन्न।
छोट बड़ो सब सम बसै, रैदास रहै प्रसन्न।।
गुरु रविदास जी ने उस समय का सपना देखा था, जब हर व्‍यक्ति के पास खाने का अन्‍न हो और व्‍यक्ति खुश हो।’
