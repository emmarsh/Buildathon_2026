प्रधानमंत्री श्री नरेन्द्र मोदी की अध्यक्षता में केन्द्रीय मंत्रिमंडल ने इंस्टीट्यूट ऑफ चार्टर्ड एकाउंटेंट्स ऑफ इंडिया (आईसीएआई) और सर्टिफाइड प्रोफेशनल एकाउंटेंट्स अफगानिस्तान (सीपीए अफगानिस्तान) के बीच समझौता ज्ञापन पर हस्ताक्षर को मंजूरी दे दी है।
इससे ‘अफगानिस्तान एकाउंटेंसी बोर्ड (एएबी)’ के क्षमता निर्माण, आईटी क्षमता को मजबूत बनाने और ज्ञान के हस्तांतरण में तेजी लाकर अफगानिस्तान में गुणवत्ता सुनिश्चित करने; छात्रों और सदस्यों के आदान-प्रदान कार्यक्रमों; सेमिनार, सम्मेलन और दोनों पक्षों के आपसी फायदे के लिए संयुक्त गतिविधियां कराने के क्षेत्रों में आपसी सहयोग स्थापित हो सकेगा।
लक्ष्यः
1. अपने सम्बद्ध अधिकार क्षेत्र से छात्रों और सदस्यों का आदान-प्रदान कार्यक्रम ताकि उन्हें अध्ययन दौरों के रूप में अथवा दोनों संस्थानों द्वारा आपस में निर्धारित लेखे से जुड़े पेशे के क्षेत्र में उभरते विकास की जानकारी मिल सके;
2. भारत में लेखा-विद्या (एकाउंटेंसी) के विकास के बारे में नई जानकारी प्रदान करना और पेशे से संबंधी बेहतर अंतर्राष्ट्रीय कार्यप्रणाली को बढ़ावा देना;
3. ज्ञान के हस्तांतरण को सरल बनाकर अफगानिस्तान में गुणवत्ता सुनिश्चित करने को मजबूत बनाने, ताकि आवश्यक गुणवत्ता नियंत्रण की व्यवस्था को लागू करने और अफगानिस्तान में समय-समय पर समीक्षा करने के कार्य में मदद मिल सके।
प्रमुख प्रभावः
भारत और अफगानिस्तान के बीच मजबूत साझेदारी है जो ऐतिहासिक और सांस्कृतिक सम्पर्कों पर आधारित है।
पिछले कुछ समय में दोनों देशों के बीच साझेदारी नई ऊंचाइयों तक पहुंच गई जब अफगानिस्तान के उदयीमान लोकतंत्र और अर्थव्यवस्था में निवेश खोलकर; काबुल की रक्षा क्षमता को मजबूत बनाकर और क्षेत्रीय सम्पर्क तथा एकजुटता से भारत से अफगानिस्तान नीति अधिक विश्वासपूर्ण और बहुआयामी दृष्टिकोण की तरफ पहुंच गई।
अफगानिस्तान भारत और आईसीएआई को पहचान देने में मदद करेगा ताकि भारतीय सीए के लिए अप्रत्यक्ष रोजगार सृजन की व्यवस्था करने के साथ अफगानिस्तान के नियोक्ताओं के बीच पहचान बनाने और उनकी स्वीकार्यता में मदद की जा सके।
समझा जाता है कि पिछले कुछ वर्षों में दोनों देशों के बीच विकसित संबंध रणनीतिक और आपसी लाभ के लिए है।
पृष्ठभूमिः
इंस्टीट्यूट ऑफ चार्टर्ड एकाउंटेंट्स ऑफ इंडिया (आईसीएआई) एक वैधानिक संस्था है जिसकी स्थापना संसद के एक कानून द्वारा की गई, चार्टर्ड एकाउंटेंट्स एक्ट, 1949 भारत में लेखा-विद्या को नियमित करने के लिए है।
सीपीए अफगानिस्तान में एकाउंटेंसी पेशे के स्वतंत्र नियंत्रण के लिए है, जो अफगानिस्तान के वित्त मंत्रालय के देख-रेख में कार्य करता है।
