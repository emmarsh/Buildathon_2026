प्रधानमंत्री श्री नरेन्‍द्र मोदी कल, शिक्षक दिवस की पूर्व संध्‍या पर स्‍कूली बच्‍चों के साथ संवाद करेंगे।
नई दिल्‍ली में माणेकशॉ हॉल में आयोजित कार्यक्रम में, हॉल में उपस्थित बच्‍चों के अतिरिक्‍त देशभर के नौ राज्‍यों के बच्‍चे सम्मिलित होंगे, जो वीडियो कांफ्रेंसिंग के माध्‍यम से इस बातचीत में हिस्‍सा लेंगे।
यह बातचीत सुबह 10 बजे प्रारंभ होगी और इसके करीब 90 मिनट तक चलने की संभावना है।
प्रधानमंत्री, डॉ. सर्वपल्‍ली राधाकृष्‍णन के सम्‍मान में एक स्‍मारक सिक्‍का भी जारी करेंगे और कला उत्‍सव वेबसाइट लांच करेंगे।
कला उत्‍सव, देश में माध्‍यमिक स्‍तर के स्‍कूली छात्रों की कलात्‍मक प्रतिभा को प्रोत्‍साहन देने और उसके प्रदर्शन के माध्‍यम से शिक्षा में कला को बढ़ावा देने की दिशा में मानव संसाधन विकास मंत्रालय की एक पहल है।
इस अवसर पर केंद्रीय मानव संसाधन विकास मंत्री श्रीमती स्मृति जुबिन ईरानी और राज्‍य मंत्री श्री उपेन्‍द्र कुशवाहा, श्री राम शंकर कथेरिया और श्री जयंत सिन्‍हा भी उपस्थित थे।
