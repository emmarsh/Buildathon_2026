प्रधानमंत्री श्री नरेंद्र मोदी ने आज कनाडा के प्रधानमंत्री श्री स्टीफन हार्पर को एक लघु पेंटिंग भेंट की।
इस पेंटिंग का शीर्षक गुरु नानक देव है।
पारंपरिक भारतीय शैली में बनी इस पेंटिंग में गुरू नानक देव के साथ उनके दो शिष्य मरदाना और भाई बाला को भी दिखाया गया है जो गुरू नानक के पास बैठे हैं।
इसकी प्राचीन पृष्ठभूमि पेंटिंग की आभा में चार चांद लगाती है।
यह हाथ से बने कागज पर खनिज रंगों से बनाई गई है।
इसे जयपुर के कालाकार वीरेंद्र बन्नू ने बनाया है जो अपने परिवार में सातवीं पीढ़ी के कलाकार हैं।
वह विशेष रूप से कला के लघुरूप की अपनी परिवार की विरासत को आगे बढ़ा रहे हैं।
इस अवसर पर प्रधानमंत्री ने कहा, “हमारे अनेक भाई-बहनों ने कनाडा को अपना घर बना लिया है और अपने जाने माने जोश और उद्यमिता से इसे समृद्ध किया है।”
