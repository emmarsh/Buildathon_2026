प्रधानमंत्री श्री नरेन्‍द्र मोदी ने पूर्वोत्तर के विभिन्‍न भागों में बाढ़ के कारण पैदा हुई स्थितियों पर चिंता जताई है।
प्रधानमंत्री ने कहा, ‘पूर्वोत्तर के विभिन्‍न भागों में बाढ़ के कारण पैदा हुई स्थितियों से मैं चिंतित हूं।
मैं बाढ़ से प्रभावित सभी लोगों के दु:ख दर्द में साथ हूं।
इस समय पूर्वोत्तर के लोगों के साथ पूरा देश खड़ा है।
इस स्थिति को सामान्‍य बनाने के लिए केंद्र हरसंभव मदद का आश्‍वासन देता है।
मैंने अरुणाचल प्रदेश के मुख्‍यमंत्री पेमा खंडू और दिल्‍ली एवं राज्‍यों के अन्‍य अधिकारियों से बाढ़ की स्थिति पर बात की है।
मैंने अपने सहयोगी किरेन रिजिजू से कहा है कि वह व्‍यक्तिगत तौर पर राहत एवं बचाव कार्यों की निगरानी करें और हरसंभव मदद मुहैया कराएं।’
