प्रधानमंत्री श्री नरेन्द्र मोदी ने केंद्रीय मंत्री श्री अनंत कुमार के निधन पर शोक व्यक्त किया है।
अपने शोक संदेश में प्रधानमंत्री ने कहा, “अपने महत्वपूर्ण सहयोगी और मित्र श्री अनंत कुमार जी के निधन से अत्यंत दुःखी हूं।
वे एक ऐसे महत्वपूर्ण नेता थे, जिन्होंने कम उम्र में सार्वजनिक जीवन में प्रवेश किया और कर्मठता तथा दयाभाव के साथ समाज की सेवा करते रहे।
उनके अच्छे कार्य के लिए उन्हें हमेशा याद किया जाएगा।
मैंने उनकी धर्मपत्नी डॉ. तेजस्विनी जी से बात की और श्री अनंत कुमार जी के निधन पर संवेदना व्यक्त कीं।
इस दुखद घड़ी में उनके पूरे परिवार, दोस्तों और समर्थकों के साथ मेरी संवेदनाएं हैं।
ॐ शांति।”
