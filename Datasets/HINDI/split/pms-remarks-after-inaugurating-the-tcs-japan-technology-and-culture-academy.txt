प्रधानमंत्री श्री नरेन्‍द्र मोदी ने आज टीसीएस जापान प्रौद्योगिकी एवं संस्‍कृति अकादमी का उद्घाटन किया और टीसीएस (टाटा कंसल्‍टेंसी सर्विसेज) में प्रशिक्षण के लिए भारत जाने वाले छात्रों के पहले बैच को रवाना किया।
यह अकादमी टाटा कंसल्‍टेंसी सर्विसेज और मित्‍सूबिशी कार्पोरेशन का संयुक्‍त उपक्रम है।
छात्रों से बातचीत में प्रधानमंत्री ने कहा कि 21वीं सदी ज्ञान की सदी होगी।
उन्‍होंने तक्षिला और नालंदा जैसे संस्‍थानों का उदाहरण देते हुए विगत में भारत के ज्ञान, विरासत और उसके विश्‍व नेतृत्‍व का भी उल्‍लेख किया।
उन्‍होंने उम्‍मीद जताई कि ये छात्र भारत से अच्‍छी यादों के साथ वापस लौटेंगे और भारत के राजदूत बन जाएंगे।
