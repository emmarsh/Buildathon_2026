श्री केशुभाई पटेल की अध्‍यक्षता में आज दिल्‍ली में सोमनाथ न्‍यास की बैठक हुई।
प्रधानमंत्री श्री नरेन्‍द्र मोदी, श्री एल. के. आडवाणी, श्री हर्षवर्धन नियोतिया और श्री पी. के. लाहिरी ने न्‍यासियों के रूप में इस बैठक में भाग लिया।
न्‍यास ने श्री केशुभाई पटेल को वर्ष 2016 के लिए फिर से न्‍यास का अध्‍यक्ष नियुक्‍त किया और श्री अमित शाह को दिवंगत श्री प्रसन्‍नवर्धन मेहता के साथ पर न्‍यासी नियुक्‍त किया गया, जबकि श्री राजन कालीचंद ने त्‍याग पत्र दे दिया।
प्रधानमंत्री ने सोमनाथ मंदिर को प्रमुख धार्मिक पर्यटक स्‍थल बनाने की आवश्‍यकता पर बल दिया।
उन्‍होंने अत्‍याधुनिक आभासी संग्रहालय और सभागार बनाने का भी सुझाव दिया।
इस संदर्भ में प्रधानमंत्री ने यह भी सुझाव दिया कि सोमनाथ, दीव और गीर लॉयन सफारी को जोड़ते हुए एक टूरिस्‍ट सर्किट बनाया जाना चाहिए।
न्‍यास ने और भी कई पर्यटन आकर्षण जोड़ने का फैसला किया।
