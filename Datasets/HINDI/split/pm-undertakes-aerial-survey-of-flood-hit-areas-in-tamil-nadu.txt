1000 करोड़ रुपये की राहत तत्‍काल देने की घोषणा की।
प्रधानमंत्री श्री नरेन्द्र मोदी ने विनाशकारी बाढ़ से उपजे हालात का जायजा लेने के लिए आज चेन्नई का दौरा किया।
प्रधानमंत्री ने तमिलनाडु में चेन्नई, कांचीपुरम और तिरुवल्लूर जिलों के बाढ़ प्रभावित क्षेत्रों का हवाई सर्वेक्षण किया।
उन्‍होंने तमिलनाडु की मुख्यमंत्री सुश्री जयललिता के साथ ताजा स्थिति पर चर्चा की।
बाद में प्रधानमंत्री ने कहा, “मैंने बेहद भारी वर्षा के कारण हुए नुकसान और विपत्ति को खुद अपनी आंखों से देखा है।
भारत सरकार इस मुश्‍कि‍ल घड़ी में तमिलनाडु की जनता के साथ खड़ी है।
मैंने भारत सरकार द्वारा तमिलनाडु सरकार को बतौर राहत 1,000 करोड़ रुपये तत्काल जारी करने का निर्देश दिया है, ताकि वहां तुरंत राहत पहुंचाई जा सके।
यह 940 करोड़ रुपये की उस राशि के अलावा है, जिसे पहले ही जारी किया जा चुका है।”
