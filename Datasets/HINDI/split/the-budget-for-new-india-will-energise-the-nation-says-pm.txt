बजट से गरीब को शक्ति, किसान को मजबूती और आर्थिक विकास को बल मिलेगा : प्रधानमंत्री
12 करोड़ किसान और उनके परिवार तथा 3 करोड़ मध्य्म वर्गीय करदाता सीधे लाभान्वित होंगे : प्रधानमंत्री
पांच एकड़ से कम भूमि रखने वाले किसानों को प्रधानमंत्री किसान निधि से काफी मदद मिलेगी
प्रधानमंत्री श्रम-योगी मानधन योजना से असंगठित क्षेत्र के हितों को ज्या दा सुरक्षित किया जा सकेगा
प्रधानमंत्री नरेन्‍द्र मोदी ने बजट की सराहना करते हुए इसे न्‍यू इंडिया का बजट बताया है और कहा है कि इससे देश को नई ऊर्जा मिलेगी।
2019-20 का अंतरिम बजट संसद में पेश किये जाने के बाद इस पर कई ट्वीट करते हुए प्रधानमंत्री ने कहा कि इससे 12 करोड़ से ज्‍यादा किसान और उनके परिवार, तीन करोड़ से ज्‍यादा मध्‍यम वर्गीय करदाता, पेशेवर और उनके परिवार तथा 30 से 40 करोड़ श्रमिकों को लाभ होगा।
‘न्‍यू इंडिया के इस बजट का धन्‍यवाद’।
श्री मोदी ने कहा कि एनडीए सरकार की ओर से विकास के लिए की गई पहल ने कइयों के जीवन पर सकारात्‍मक प्रभाव डाला है जो बजट में किसानों और मध्‍यम वर्ग के कल्‍याण, आयकर में राहत से लेकर बुनियादी ढांचे, विनिमार्ण से लेकर एमएसएमई क्षेत्र, आवास से लेकर स्‍वास्‍थ्‍य सेवा क्षेत्र तथा न्‍यू इंडिया के निर्माण की तेज गति में परिलक्षित है।
उन्‍होंने ज्‍यादा से ज्‍यादा लोगों के गरीबी की जंजीरों से मुक्‍त होने पर खुशी जाहिर की।
उन्‍होनें कहा कि हमारा नव मध्‍यमवर्ग लगातार बढ़ रहा है और उसके साथ ही उसके सपने भी बड़े हो रहे हैं।
प्रधानमंत्री ने आयरकर में मिली राहत के लिए मध्‍यमवर्ग को बधाई देते हुए कहा कि वह देश के विकास के लिए किए गए उनके योगदान को सलाम करते हैं।
बजट में किसानों के हितों के लिए की गई पहलों के संदर्भ में प्रधानमंत्री ने कहा कि पिछले कई सालों से किसानों के लिए शुरू की गई योजनाओं का फायदा उन तक नहीं पहुंच पाया जो बेहद अफसोस की बात है।
उन्‍होंने कहा कि प्रधानमंत्री किसान निधि किसानों के कल्‍याण के लिए उठाया गया एक ऐतिहासिक कदम है जिससे पांच एकड़ से कम भूमि रखने वाले छोटे किसानों को काफी मदद मिलेगी।
प्रधानमंत्री ने कहा कि न्‍यू इंडिया के इस बजट में पशु पालन और मत्‍स्‍य पालन क्षेत्र का खास ध्‍यान रखा गया है।
असंगठित क्षेत्र के हितों की रक्षा के महत्‍व को रेखाकिंत करते हुए प्रधानमंत्री ने कहा कि इस दिशा में प्रधानमंत्री श्रम योगी मानधन योजना काफी मददगार साबित होगी।
इस क्षेत्र को अपने हितों की रक्षा की काफी दरकार थी जिसे न्‍यू इंडिया के बजट ने पूरा किया है।
आयुष्‍मान भारत योजना और सामाजिक सुरक्षा योजनाएं भी आम लोगों के जीवन पर सकारात्‍मक प्रभाव डालेंगी।
प्रधानमंत्री ने अंत में कहा कि समाज के हर वर्ग को विकास का लाभ मिले यह सुनिश्चित किया जाना जरूरी है।
उन्‍होंने कहा यह बजट गरीब को शक्ति देगा, किसान को मजबूती देगा और अर्थव्‍यवस्‍था को नया बल देगा।
