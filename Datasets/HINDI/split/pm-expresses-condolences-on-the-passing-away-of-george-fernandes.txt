प्रधानमंत्री श्री नरेन्द्र मोदी ने श्री जॉर्ज फर्नांडिस के निधन पर शोक व्यक्त किया है।
प्रधानमंत्री ने कहा, “जॉर्ज साहब ने भारत के सर्वश्रेष्ठ राजनीतिक नेतृत्व का प्रतिनिधित्व किया।
वह स्पष्टवादी, निडर, बेबाक और दूरदर्शी थे तथा उन्होंने हमारे देश के लिए महत्वपूर्ण योगदान किया।
गरीब और वंचित लोगों के अधिकारों को लेकर वह एक सबसे प्रभावशाली आवाज थे।
जॉर्ज साहब के निधन से दुःखी हूं।
जब हम श्री जॉर्ज फर्नांडिस के बारे में सोचते हैं, हमें न्याय के लिए लड़ने वाले सबसे प्रखर श्रमिक संघ के नेता, चुनावपूर्व राजनीतिक गतिविधियों में सबसे सशक्त राजनीतिज्ञों का अभिमान मिटाने वाले नेता, एक स्वप्नद्रष्टा रेल मंत्री और भारत को सुरक्षित तथा मजबूत बनाने वाले एक महान रक्षा मंत्री की याद आती है।
अपने सार्वजनिक जीवन के लंबे वर्षों के दौरान जॉर्ज साहब कभी भी अपने राजनीतिक आदर्श से विचलित नहीं हुए।
उन्होंने आपातकाल का जोरदार विरोध किया था।
उनकी सादगी और सरलता उल्लेखनीय थी।
उनके परिजनों, मित्रों और अनेक प्रियजनों में जो दुःख की लहर है उनके प्रति मेरी संवेदनाएं हैं।
उनकी आत्मा को शांति मिले।”
