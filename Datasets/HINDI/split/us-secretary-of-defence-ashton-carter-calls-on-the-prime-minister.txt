अमेरिकी रक्षा सचिव एश्टन कार्टर ने आज प्रधानमंत्री श्री नरेन्द्र मोदी से मुलाकात की।
प्रधानमंत्री ने दोनों देशों के बीच द्विपक्षीय रक्षा सहयोग में प्रगति पर संतोष जाहिर किया और और उम्मीद जताई कि दोनों देशों के बीच रक्षा प्रौद्योगिकी एवं व्यापार पहल की रूपरेखा के साथ बातचीत, रक्षा क्षेत्र में ‘मेक इन इंडिया’ के उनके दृष्टिकोण के साथ आगे बढ़ेगी।
अमेरिकी रक्षा सचिव कार्टर ने कहा कि अमेरिका, भारत को करीबी रणनीतिक सहयोगी और स्थायी साझेदार के तौर पर देखता है और दोनों पक्ष खरीदार-विक्रेता संबंध से निर्माण साझेदारी की ओर बढ़ रहे हैं।
दोनों नेताओं ने दक्षिण एशिया और एशिया प्रशांत क्षेत्र समेत क्षेत्रीय स्थिति पर विचारों का आदान-प्रदान किया।
कार्टर ने कहा कि अमेरिका की ‘संतुलन’ और भारत की ‘एक्ट ईस्ट’ की नीति एक-दूसरे की पूरक हैं।
