प्रधानमंत्री श्री नरेन्द्र मोदी कल (19 जनवरी, 2019) सूरत स्थित हजीरा जाएंगे।
प्रधानमंत्री हजीरा में एलएंडटी आर्मल सिस्टम कॉम्पलेक्स का अवलोकन करेंगे और इसे राष्ट्र को समर्पित करने के क्रम में एक पट्टिका का अनावरण करेंगे।
प्रधानमंत्री नवसारी में निराली कैंसर अस्पताल की आधारशिला भी रखेंगे।
अत्याधुनिक निराली कैंसर अस्पताल नवसारी का पहला एकीकृत कैंसर अस्पताल होगा।
इस अस्पताल से दक्षिण गुजरात और पड़ोसी राज्यों के कैंसर मरीजों को इलाज की सुविधा मिलेगी।
प्रधानमंत्री तीन दिनों की गुजरात यात्रा पर हैं।
कल, उनकी यात्रा का अंतिम दिन होगा।
अपनी यात्रा के पहले दिन प्रधानमंत्री श्री नरेन्द्र मोदी ने गांधीनगर में वाइब्रेंट गुजरात व्यापार शो का उद्घाटन किया।
उन्होंने सरदार वल्लभ भाई पटेल इंस्टीट्यूट ऑफ मेडिकल साइंसेज एंड रिसर्च, अहमदाबाद तथा अहमदाबाद शॉपिंग फेस्टिवल का भी उद्घाटन किया।
प्रधानमंत्री ने आज 9वें वाइब्रेंट गुजरात सम्मेलन, 2019 का उद्घाटन किया।
