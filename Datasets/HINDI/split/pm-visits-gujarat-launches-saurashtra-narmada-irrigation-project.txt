प्रधानमंत्री श्री नरेन्द्र मोदी ने आज सानोसारा गुजरात में सौराष्ट्र नर्मदा सिंचाई (सौनी) परियोजना का शुभारंभ किया।
प्रधानमंत्री ने एजेआई-3 बांध स्थल का दौरा किया, और बांध के गोटों से पानी छोड़े जाने के साक्षी बने।
इस अवसर पर एक भव्य जनसभा को संबोधित करते हुए प्रधानमंत्री ने स्मरण किया कि गुजरात के मुख्यमंत्री के तौर पर भी हमेशा से ही उनका दृढ़ विश्वास था कि पानी किसान के लिए सबसे अधिक महत्वपूर्ण है।
उन्होंने कहा कि राज्य के जल स्तर में बढ़ोतरी होनी शुरू हो गई थी।
उन्होंने आगे कहा, चैक डैम का भी बड़ी संख्या में निर्माण किया गया है।
प्रधानमंत्री ने चर्चा की कि कैसे कच्छ तक में स्थिति बदल गई, जहां कि एक समय पर हमारे जवानों को पर्याप्त पानी तक नहीं मिलता था।
प्रधानमंत्री ने कहा कि वह समय अभी भी याद है जब वह सौराष्ट्र के सांसदों से पहली बार मिले थे और सौनी परियोजना पर चर्चा की थी।
उन्होंने कहा कि यह एक पहल है जिस पर हर एक गुजराती को गर्व करना चाहिए।
श्री नरेन्द्र मोदी ने जल संरक्षण की आवश्यकता पर भी बल दिया, और केंद्र सरकार द्वारा किसानों के कल्याण के लिए उठाए गए कई प्रकार के कदमों के बारे में बताया, जैसे फसल बीमा।
प्रधानमंत्री ने बताया कि किस तरह से एलपीजी गैस कनेक्शन के लिए उज्ज्वला और एलईडी बल्ब वितरण जैसी योजनाएं लोगों के जीवन की गुणवत्ता में बदलाव ला रही हैं।
