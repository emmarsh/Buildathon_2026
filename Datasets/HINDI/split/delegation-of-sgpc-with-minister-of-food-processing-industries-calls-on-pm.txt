खाद्य प्रसंस्‍करण उद्योग मंत्री श्रीमती हरसिमरत कौर बादल के नेतृत्‍व में एक प्रतिनिधिमंडल आज प्रधानमंत्री श्री नरेन्‍द्र मोदी से मिला।
प्रतिनिधिमंडल में शिरोमणि गुरूद्वारा प्रबंधक कमेटी के सदस्‍य भी थे।
प्रतिनिधिमंडल ने केंद्र सरकार की योजना ‘सेवा भोज योजना’ के लिए प्रधानमंत्री को धन्‍यवाद दिया जिसके अंतर्गत गुरूद्वारों सहित धमार्थ, धार्मिक संस्‍थानों द्वारा नि:शुल्‍क दिए जाने वाले लंगर और प्रसाद की सामग्रियों पर सीजीएसटी तथा आईजीएसटी के केंद्रीय हिस्‍से की अदायगी करने का प्रावधान है।
प्रतिनिधिमंडल ने गन्‍ना किसानों के बोझ को कम करने के उद्देश्‍य से केंद्र सरकार द्वारा उठाए गए कदमों के लिए प्रधानमंत्री को धन्‍यवाद दिया।
