प्रधानमंत्री श्री नरेन्द्र मोदी 14 मई, 2015 की सुबह शान्सी प्रांत की राजधानी शीआन पंहुचे।
शीआन पहुंचने पर प्रधानमंत्री मोदी की अगवानी शीआन प्रांत के राज्यपाल श्री लु किनझिंयान और चीन के उप विदेश मंत्री श्री लियु जेमिन ने की।
इसके बाद प्रधानमंत्री श्री ने विश्व विरासत स्थल, टैराकोटा योद्धा संग्रहालय का दौरा किया और संग्रहालय में विशेष रूचि प्रदर्शित की।
उन्होंने शिआन में दाशिंगशान मंदिर का भ्रमण भी किया।
दोपहर में चीन के राष्ट्रपति श्री शी जिनपिंग ने शान्सी राज्य अतिथिगृह में प्रधानमंत्री मोदी का स्वागत किया।इसके बाद दोनों नेताओं के बीच बातचीत संपन्न हुई।
प्रधानमंत्री श्री नरेन्द्र मोदी शीआन में बिग वाइल्‍ड गूज पगोड़ा भी गए।
पगोड़ा पंहुचने पर प्रधानमंत्री का स्वागत मुख्य प्रांगण में चीन के राष्ट्रपति श्री शी जिनपिंग ने किया।
प्रधानमंत्री ने इस अवसर पर पगोड़ा के मुख्य महंत को बोधि वृक्ष का एक पौधा भेंट किया।
शाम को श्री मोदी का साउथ सिटीवाल में परम्‍परागत तांग राजवंश शैली में भव्‍य स्‍वागत किया गया।
इसके बाद प्रधानमंत्री ने पोट सिटी, साउथ सिटी वाल में राष्ट्रपति श्री शी जिनपिंग द्वारा उनके सम्मान में दिए रात्रिभोज में भाग लिया और सांस्कृतिक प्रस्तुति का अवलोकन किया।
इसके बाद प्रधानमंत्री श्री नरेन्द्र मोदी देर शाम बीजिंग पहुंचे।
