प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल ने संयुक्त राष्ट्र के सभी सदस्यों देशों को अंतर्राष्ट्रीय सौर गठबंधन (आईएसए) की सदस्यता के लिए आईएसए के समझौता ढांचे में संशोधन के उद्देश्य से अंतर्राष्ट्रीय सौर गठबंधन की प्रथम बैठक में प्रस्ताव पेश करने की मंजूरी दे दी है।
लाभ :
संयुक्त राष्ट्र के सदस्य देशों को अंतर्राष्ट्रीय सौर गठबंधन की सदस्यता देने से सौर ऊर्जा वैश्विक एजेंडा में शामिल हो जाएगा और सौर ऊर्जा के विकास औऱ तैनाती के लिए सार्वभौमिक अपील की जा सकेगी।
यह आईएसए को समावेशी बनाएगा जिसके अंतर्गत संयुक्त राष्ट्र के सभी सदस्य देश अंतर्राष्ट्रीय सौर गठबंधन के सदस्य होंगे।
सदस्यता के विस्तार से आईएसए विश्व स्तर पर लाभ प्रदान करेगा।
