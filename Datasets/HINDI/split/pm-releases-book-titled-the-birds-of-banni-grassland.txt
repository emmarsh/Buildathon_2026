प्रधानमंत्री श्री नरेन्द्र मोदी ने आज नई दिल्ली में ‘द बर्ड्स ऑफ बन्नी ग्रासलैंड’ नामक पुस्तक का विमोचन किया।
प्रधानमंत्री को यह पुस्तक गुजरात इंस्टीट्यूट ऑफ डेजर्ट इकोलॉजी (जीयूआईडीई) के वैज्ञानिकों ने भेंट की।
यह पुस्तक गुजरात में कच्छ के बन्नी क्षेत्र में पाए जाने वाली पक्षियों की 250 प्रजातियों पर किए गए शोध कार्यों का संग्रह है।
गुजरात इंस्टीट्यूट ऑफ डेजर्ट इकोलॉजी भुज में है।
यह संस्थान पिछले 15 साल से अधिक समय से पौधों, पक्षियों और कच्छ के रन में मौजूद समुद्री जीवन के बारे में अध्ययन कर रहा है।
