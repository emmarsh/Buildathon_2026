प्रधानमंत्री श्री नरेंद्र मोदी ने सूरत में आज किरण मल्टी-स्पेशियलिटी अस्पताल और श्रीमती हरे कृष्ण एक्सपोर्ट प्रा.
लिमिटेड के हीरा निर्माण ईकाई का उद्घाटन किया।
प्रधानमंत्री ने अस्पताल बनाने के लिए समर्पण को ‘सराहनीय’ बताया और कहा कि अत्याधुनिक सुविधाओं से लैस अस्पताल का नागरिकों को लाभ मिलेगा।
उन्होंने जोर देते हुए कहा गरीब लोगों को भी गुणवत्तापूर्ण औऱ किफायती स्वास्थ्य सेवा को लाभ मिलना चाहिए।
इस संदर्भ में केंद्र सरकार की उन पहलों का जिक्र किया जिससे दवाओं के मूल्य में कमी आई है और स्टेंट की कीमत कम हुई है।
उन्होंने कहा कि वह गरीब और मध्य वर्गीय लोगों को किफायती स्वास्थ्य सेवा मुहैया कराने के लिए प्रतिबद्ध हैं।
निवारक स्वास्थ्य देखभाल पर ध्यान केंद्रित करने का आह्वान करते हुए प्रधानमंत्री ने कहा कि स्वच्छ भारत अभियान इसी दिशा में उठाया गया एक महत्वपूर्ण कदम है।
प्रधानमंत्री ने कहा कि सूरत का हीरा उद्योग में अहम स्थान है लेकिन अभी अब पूरे रत्न और आभूषण क्षेत्र को देखने की जरूरत है।
उन्होंने कहा कि रत्न एवं आभूषण क्षेत्र की चिंता के साथ ही हमारा लक्ष्य ‘मेक इन इंडिया’ और ‘डिजाइन इन इंडिया’ होना चाहिए।
