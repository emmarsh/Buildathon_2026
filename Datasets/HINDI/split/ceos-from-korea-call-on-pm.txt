कोरिया गणराज्‍य के प्रमुख कार्यकारी अधिकारियों (सीईओ) ने प्रधानमंत्री श्री नरेन्‍द्र मोदी से मुलाकात की।
ये अधिकारी अभी भारत-कोरिया व्‍यापार सम्‍मेलन में शामिल होने के लिए नई दिल्‍ली में हैं।
अधिकारियों ने दोनों देशों के बीच व्‍यवसायिक सहयोग बढ़ाने की संभावनाओं पर चर्चा की।
प्रधानमंत्री ने कोरियाई उद्योग की नैतिकता और व्‍यवसायिकता की सराहना की, जिसके कारण कोरियाई ब्रॉण्‍ड भारत में लोकप्रिय हुए।
प्रधानमंत्री ने कोरियाई कंपनियों से भारत और ‘मेक इन इंडिया’ में निवेश बढ़ाने को कहा।
उन्‍होंने सुझाव दिया कि प्रमुख कोरियाई कंपनियां कोरिया में निवेश के समान ही भारत के किसी एक क्षेत्र में समूह के तौर पर निवेश की योजना बना सकती है।
