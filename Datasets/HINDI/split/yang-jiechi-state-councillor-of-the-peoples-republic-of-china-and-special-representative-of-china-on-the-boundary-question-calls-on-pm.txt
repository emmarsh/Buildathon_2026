चीन जन-गणराज्‍य के स्‍टेट काउंसलर एवं सीमा विषय पर चीन के विशेष प्रतिनिधि श्री यांग जीची ने आज प्रधानमंत्री श्री नरेन्‍द्र मोदी से मुलाकात की।
श्री यांग जीची ने प्रधानमंत्री को राष्‍ट्रपति जी जिनपिंग तथा प्रधानमंत्री ली किकयांग की ओर से शुभकामनाएं व्‍यक्‍त की।
श्री यांग जीची ने प्रधानमंत्री को उनकी चीन की आगामी यात्रा की तैयारियों के बारे में जानकारी दी।
प्रधानमंत्री ने घनिष्‍ठ भारत चीन संबंध तथा क्षेत्र और विश्‍व की दृष्‍टि से भारत – चीन द्विपक्षीय संबंध के महत्‍व पर अपने विजन को बताया।
प्रधानमंत्री ने सितंबर, 2014 में राष्‍ट्रपति जी जिनपिंग की भारत यात्रा की याद दिलाते हुए आशा व्‍यक्‍त की उनकी चीन यात्रा के ठोस परिणाम सामने आएंगे और दोनों देशों का संबंध एक नए स्‍तर पहुंचेगा।
प्रधानमंत्री ने कहा कि वह चीन में राष्‍ट्रपति शी जिनपिंग और राष्‍ट्रपति ली केक्वियांग से मुलाकात के प्रति आशान्वित हैं।
श्री यांग जीची और श्री अजीत डोवाल ने प्रधानमंत्री को सीमा विषय पर 23 मार्च को हुई चीन और भारत के विशेष प्रतिनिधियों की 18वीं दौर की वार्ता की जानकारी दी।
