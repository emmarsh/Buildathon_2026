एशियाई अवसंरचना निवेश बैंक (एशियन इंफ्रास्ट्रक्चर इनवेस्टमेंट बैंक यानी एआईआईबी) के मनोनीत अध्यक्ष श्री जिन लिकन ने प्रधानमंत्री श्री नरेन्द्र मोदी से मुलाकात की।
प्रधानमंत्री ने सर्वसम्मति से एआईआईबी का पहला अध्यक्ष चुने जाने पर श्री लिकन को बधाई दी।
प्रधानमंत्री ने विश्वास व्यक्त किया कि एआईआईबी ब्रिक्स न्यू डेपलपमेंट बैंक के साथ एशिया क्षेत्र में बुनियादी ढांचे के विकास में एक महत्वपूर्ण भूमिका अदा करेगा।
इस संदर्भ में उन्होंने क्षेत्रीय संपर्क बढ़ाने के लिए सड़क, रेल और बंदरगाहों पर ध्यान केंद्रित करने की आवश्यकता पर बल दिया।
इसके साथ ही उन्होंने सतत विकास के लिए लचीले जलवायु बुनियादी ढांचे और स्वच्छ ऊर्जा पहल का भी जिक्र किया।
ये प्रयास आर्थिक विकास को बढ़ाने और गरीबी के जीवन से लाखों लोगों को उबारने में सहायक हो सकते हैं।
प्रधानमंत्री ने आश्वासन दिया कि एआईआईबी का संस्थापक सदस्य और बैंक में दूसरा सबसे बड़ा शेयरधारक होने के नाते भारत बैंक की सफलता के लिए पूरा समर्थन देगा।
