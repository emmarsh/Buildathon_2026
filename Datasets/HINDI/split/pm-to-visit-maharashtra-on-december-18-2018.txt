प्रधानमंत्री श्री नरेन्द्र मोदी 18 दिसंबर, 2018 को महाराष्ट्र की यात्रा पर जाएंगे।
प्रधानमंत्री मुंबई में रिपब्लिक टेलीविजन द्वारा आयोजित ‘रिपब्लिक’ सम्मेलन को संबोधित करेंगे।
प्रधानमंत्री राजभवन में आयोजित एक समारोह में “टाइमलेस लक्ष्मण” शीर्षक वाली एक पुस्तक का विमोचन करेंगे।
यह पुस्तक प्रसिद्ध कार्टूनिस्ट आर.के.
लक्ष्मण पर आधारित है।
प्रधानमंत्री की राज्य की यात्रा के दौरान आवास और शहरी परिवहन से जुड़ी महत्वपूर्ण परियोजनाओं का शुभारंभ किया जाएगा।
कल्याण में एक सार्वजनिक सभा में प्रधानमंत्री दो महत्वपूर्ण मेट्रो गलियारों की आधारशिला रखेंगे।
इनमें ठाणे-भिवंडी-कल्याण मेट्रो; और दहिसार-मीरा-भयंडर मेट्रो शामिल है।
इन दो गलियारों के पूरा हो जाने पर क्षेत्र में सार्वजनिक परिवहन अधिक सुविधाजनक हो जाएगा।
प्रधानमंत्री श्री मोदी प्रधानमंत्री आवास योजना के अंतर्गत आर्थिक रूप से कमजोर वर्ग (ईडब्ल्यूएस) और कम आय वर्ग वाले (एलआईजी) लोगों के लिए आवास योजना के अंतर्गत 90,000 इकाईयां प्रारंभ करेंगे।
श्री नरेन्द्र मोदी वहां एकत्र समूह को भी संबोधित करेंगे।
प्रधानमंत्री इसके बाद पुणे जाएंगे।
वह पुणे मेट्रो के तीसरे चरण की आधारशिला रखेंगे और एक जनसभा को संबोधित करेंगे।
