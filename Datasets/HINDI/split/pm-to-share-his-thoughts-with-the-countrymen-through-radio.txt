माईगॉव पर इंटरनेट यूजर्स की ओर से देखा जा रहा है जबरदस्‍त उत्‍साह।
प्रधानमंत्री श्री नरेन्‍द्र मोदी रेडियो के जरिये आम जनता के साथ विभिन्‍न मसलों पर अपने विचार साझा करेंगे।
इस कार्यक्रम का आयोजन 03 अक्‍तूबर, 2014 को सुबह 11 बजे होगा।
आगामी रेडियो कार्यक्रम के लिए देश के नागरिक अपने मत साझा कर सकें, इसके लिए माईगॉव पर एक अलग ओपन फोरम बनाया गया है:-
http://mygov.nic.in/groupissue/pm-on-radio-on-3rd-october-2014-at-1100-am/show.
प्रधानमंत्री द्वारा देशवासियों के साथ अपने विचार साझा किये जाने के प्रस्‍ताव को लोगों ने खूब सराहा है।
देश के सभी कोनों में इसको लेकर जबरदस्‍त उत्‍साह देखा जा रहा है।
बड़ी संख्‍या में लोगों ने आगामी रेडियो कार्यक्रम में शिरकत करने की खातिर अपने विचार एवं मत साझा किये हैं।
इससे पहले, 6 सितम्‍बर 2014 को प्रधानमंत्री श्री नरेन्‍द्र मोदी ने रेडियो के जरिये लोगों से जुड़ने की बात कही थी और उनसे अपने मत व्‍यक्‍त करने को कहे थे।
उसके बाद से ही इस रेडियो कार्यक्रम के प्रति लोग उत्‍साह से लबरेज दिखाई दे रहे हैं।
देशभर में इंटरनेट यूजर्स ने इस प्रस्‍ताव का जोरदार स्‍वागत किया है।
यह रेडियो कार्यक्रम लोगों के साथ जुड़ने की प्रधानमंत्री की अनूठी पहल का एक और बढि़या उदाहरण है।
