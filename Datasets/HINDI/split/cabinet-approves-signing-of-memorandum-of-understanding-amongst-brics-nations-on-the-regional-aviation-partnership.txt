प्रधानमंत्री श्री नरेन्द्र मोदी की अध्यक्षता में केन्द्रीय मंत्रिमंडल ने ब्रिक्स देशों में क्षेत्रीय विमानन साझेदीरी पर समझौता ज्ञापन हस्ताक्षर को स्वीकृति दे दी है।
ब्रिक्स देशों में ब्राजील, रूस, भारत, चीन तथा दक्षिण अफ्रीका शामिल हैं।
प्रमुख विशेषताएं:
नागर विमानन के क्षेत्र में सहयोग के लिए संस्थागत ढांचे की स्थापना से ब्रिक्स देशों को लाभ होगा।
सहयोग के निम्नलिखित क्षेत्र चिन्हित किये गये हैं:
• क्षेत्रीय सेवाओं में सार्वजनिक नीतियां तथा श्रेष्ठ व्यवहार • क्षेत्रीय हवाई अड्डे • हवाई अड्डा संरचना प्रबंधन तथा एयर नेवीगेशन सेवाएं • नियामक एजेंसियों के बीच तकनीकी सहयोग • नवाचार • वैश्विक पहलुओं पर संवाद सहित पर्यावरण निरंतरता • योग्यता और प्रशिक्षण • पारस्परिक रूप से निर्धारित अन्य क्षेत्र
प्रभाव:
यह समझौता ज्ञापन भारत तथा ब्रिक्स सदस्य देशों के बीच नागर विमानन संबंधों में महत्वपूर्ण है और इसमें ब्रिक्स देशों के बीच व्यापार, निवेश, पर्यटन तथा सांस्कृतिक आदान-प्रदान बढाने की क्षमता है।
