प्रधानमंत्री श्री नरेन्द्र मोदी ने केन्द्रीय बजट का स्वागत किया।
‘केंद्रीय बजट 2015 में विजन स्पष्ट है।
यह बजट प्रगतिशील, सकारात्मक, व्यावहारिक, तथ्यात्मक और दूरदर्शी है।
बजट 2015 में किसानों, युवा, गरीबों, नव-मध्यम वर्ग और आम नागरिक पर विशिष्ट ध्यान दिया गया है।
इसमें संवृद्धि, समानता और रोजगार सृजन पर जोर दिया गया है।
बजट निवेश अनुकूल है और कर मुद्दों पर सभी संदेहों को दूर करता है।
यह निवेशकों को यह आश्वासन देता है कि हमारी कर प्रणाली सही, स्थिर‍ और पूर्वानुमेय है।
सभी के लिए घर, रोजगार, स्वास्‍थ्‍य, शिक्षा तथा समग्र विद्यु‍तीकरण का उल्लेख कर वित्त मंत्री ने 2022 तक लक्ष्‍य प्राप्त करने का निर्धारण किया है।
वित्ती मंत्री को राज्यों की आकांक्षाओं का सम्मान करने के साथ-साथ राष्ट्रीय प्राथमिकताओं पर बल देने के लिए मैं बधाई देता हूं।
बजट में भारत के पूर्वी और पूर्वोत्तर भागों का विकास सुनिश्चित करने के हमारे वायदों का उल्लेख किया गया है।
काले धन पर लाये गए कानून के ब्यौरे विदेशों में रखे गए काले धन के प्रत्येक रुपये को वापस लाने के हमारे दृद्ध वायदों को दर्शाता है।
जन धन योजना की सफलता हर्षवर्धक है।
इसके आधार पर प्रमुख योजनाएं घोषित की गईं जो गरीबों के जीवन में व्यापक बदलाव लाएंगी।
सुरक्षा बीमा योजना, अटल पेंशन योजना, जीवन ज्योति बीमा योजना, विद्या लक्ष्मी कार्यक्रम जन धन से जनकल्यारण की ओर उन्मुयख।
अटल इनोवेशन मिशन तथा सेतु, भारत में नवाचार, उद्यमशीलता और नए उद्यम के विकास और प्रोत्साेहन के प्रति हमारे वायदों को रेखांकित करता है।
वित्त मंत्री श्री अरूण जेटली को गरीबों, संवृद्धि, मध्यम वर्ग, युवाओं के समर्थन वाले तथा बदलाव लाने वाले इस बजट के लिए बधाई दी जानी चाहिए।
प्रधानमंत्री ने कहा कि 2015 का बजट हमारे विकास के इंजन को और तेज करेगा जो समृद्ध भावी जीवन के लिए एक नए सवेरे का संकेत है।
“सबका बजट”।’
