प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने भारतीय प्रतिभूति और विनिमय बोर्ड (सेबी) और पूंजी बाजार प्राधिकरण (सीएमए), कुवैत द्वारा पारस्‍परिक सहयोग और तकनीकी सहायता से संबंधित समझौता ज्ञापन (एमओयू) पर हस्‍ताक्षर किए जाने को अपनी मंजूरी प्रदान कर दी है।
इस एमओयू से दो विनियामकों के बीच आर्थिक संबंधों के विकास और सहयोग बढ़ने की सम्‍भावना है और इसका लक्ष्‍य दोनों देशों में प्रतिभूति बाजारों के प्रभावी विकास के लिए वातावरण तैयार करना है।
इससे इन दो देशों के बीच सूचना साझा करने के तन्‍त्र को मजबूत बनाने की दिशा में भी मदद मिलेगी।
इससे सेबी और सीएमए, कुवैत की ओवरसीज पारस्‍परिक सहयोग एवं विनियामक गतिविधियां भी सुदृढ़ होने की सम्‍भावना है।
