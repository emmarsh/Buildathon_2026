வருமான வரித்துறையின் ஒருங்கிணைந்த மின்னணு கணக்கு தாக்கல் மற்றும் மத்திய மதிப்பீடு மையம் 2.0 திட்டத்திற்கான ரூ.4,241.97 கோடி செலவின அனுமதிக்கு, பிரதமர் திரு நரேந்திர மோடி தலைமையில் நடைபெற்ற மத்திய அமைச்சரவைக் கூட்டத்தில் ஒப்புதல் அளிக்கப்பட்டது.
இதுதவிர, தற்போது செயல்பாட்டில் உள்ள மத்திய மதிப்பீடு மையம் – ஐ டி ஆர் 1.0 திட்டத்திற்கு, 2018-19 நிதியாண்டு வரை தேவைப்படும் ரூ.1,482.44 கோடி ஒருங்கிணைந்த செலவினத்திற்கும் அமைச்சரவை அனுமதி அளித்துள்ளது.
இத்திட்டத்தின் விரிவான நோக்கங்கள் வருமாறு:
a. வரிசெலுத்துவோருக்கு விரைவான மற்றும் துல்லியமான சேவை வழங்குதல்
b. முதன்முறை சரியான அணுகுமுறை
c. அனைத்து நிலைகளிலும், பயனாளி அனுபவத்தை மேம்படுத்துதல்
d. வரிசெலுத்துவோர் விழிப்புணர்வை மேம்படுத்தி, தொடர் நடவடிக்கைகள் மூலம், அறிவு புகட்டுதல்
e. தானாக வரிசெலுத்துவதை ஊக்குவித்தல்
f. நிலுவையில் உள்ள தேவைகளை கையாளுதல்
வருமான வரிக் கணக்கை முன்கூட்டியே தாக்கல் செய்தல், துல்லியமான கணக்கு தாக்கலுக்கான வழிமுறைகளை, வரிசெலுத்துவோர் ஏற்றுக் கொள்வதை மேம்படுத்துதல் மற்றும் செலுத்திய வரியை திருப்பி அளித்தல் / மதிப்பீட்டிற்கான நேரத்தை வெகுவாகக் குறைத்தல் போன்றவற்றில், வருமான வரித்துறை மற்றும் வரி செலுத்துவோருக்கு அமைச்சரவையின் இந்த ஒப்புதல் கணிசமான பயனை அளிக்கும்.
வருமான வரிக் கணக்குகளை விரைவாக மதிப்பீடு செய்வதன் மூலம், வரி செலுத்துவோருக்கு திருப்பி அளிக்க வேண்டிய தொகையை, அவர்களது வங்கிக் கணக்கில் நேரடியாக செலுத்த இந்த நடவடிக்கை பெரிதும் உதவிகரமாக இருக்கும்.
கூடுதல் விவரங்களுக்கு www.pib.nic.in என்ற இணைய தளத்தைப்பார்க்கவும்.
***
