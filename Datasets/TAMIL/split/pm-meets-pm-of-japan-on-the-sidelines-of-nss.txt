2016ஆம் ஆண்டின் அணுஆயுதப் பாதுகாப்பு உச்சிமாநாட்டிற்கிடையே பிரதமர் மோடி அவர்கள் ஜப்பான் பிரதமர் அபே அவர்களை சந்தித்துப் பேசினார்.
ஜப்பானுடனான சிறப்புதளத்தகை சார்ந்த மற்றும் உலகளாவிய கூட்டணியின் குறிக்கோள்களுக்கு ஏற்ப இந்தப் பேச்சுவார்த்தை மிக சுமூகமான முறையில் நடைபெற்றது.
2015 டிசம்பரில் இந்தியாவிற்கு வருகை தந்தபோது தமக்கு அளிக்கப்பட்ட மிகச் சிறப்பான விருந்தோம்பலுக்கு ஜப்பான் பிரதமர் அபே, பிரதமர் மோடிக்கு தனது நன்றிறை தெரிவித்துக் கொண்டார்.
வாரணாசிக்கு தான் மேற்கொண்ட பயணம் மறக்கவொண்ணாத ஒன்று எனவும் அவர் குறிப்பிட்டார்.
பிரதமர் மோடியின் தலைமையில் இந்திய பொருளாதாரம் இப்போது உலக வளர்ச்சியின் உந்துசக்தியாக செயல்பட்டு வருகிறது என்பதையும் பிரதமர் அபே தனது உரையாடலின்போது அங்கீகரித்தார்.
பிரதமர் அபேயின் இந்திய வருகையின்போது எடுக்கப்பட்ட முடிவுகள் குறித்து இரு தலைவர்களும் பரிசீலனை செய்ததோடு, அவற்றை நிறைவேற்றுவதில் உள்ள வேகம் குறித்தும் தங்களது திருப்தியை தெரிவித்துக் கொண்டனர்.
வாரணாசியில் சிறப்புக் கூட்டங்களுக்கான அரங்கை உருவாக்கும் திட்டத்தை மேலும் முன்னெடுத்துச் செல்லும் வகையில் வரும் மே மாதத்தில் ஜப்பானில் இருந்து ஒரு ஆய்வுக் குழு இந்தியா வரும் என்றும் பிரதமர் அபே தெரிவித்தார்.
வர்த்தகம் மற்றும் முதலீடு ஆகியவற்றை மேலும் வளர்ப்பதற்கான நடவடிக்கைகள் குறித்தும் இரு தலைவர்களும் விவாதித்தனர்.
சர்வதேச கடற்படைகளின் கப்பலணி திறனாய்வில் ஜப்பான் வலுவான முறையில் பங்கேற்றதற்கு பிரதமர் மோடி ஜப்பான் பிரதமருக்கு நன்றி தெரிவித்துக் கொண்டார்.
தொடர்ந்து நீடித்து வரும் பயங்கரவாத அபாயம் குறித்தும் குறிப்பான சில அணுகுமுறைகளை பின்பற்றுவதை சர்வதேச நாடுகள் கைவிடுவதன் அவசியம் குறித்தும் இரு தலைவர்களும் விவாதித்தனர்.
உலகளாவிய, பகுதிவாரியான பிரச்சினைகள் குறித்தும் அவர்கள் பரிசீலித்தனர்.
இந்த ஆண்டு இறுதியில் பிரதமர் மோடி ஜப்பானுக்கு வருகை தர இருப்பதை தான் ஆவலோடு எதிர்பார்த்திருப்பதாகவும் பிரதமர் அபே தெரிவித்தார்.
