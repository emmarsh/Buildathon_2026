அமெரிக்காவின் நிலவியல் தொலை உணர்வு செயற்கைக்கோள் தகவல்களைப் பரிமாற்றம் செய்து கொள்வதற்கான இந்திய விண்வெளி ஆராய்ச்சி அமைப்பு மற்றும் அமெரிக்க புவியியல் ஆய்வு நிறுவனத்துக்கும் இடையே ஒத்துழைப்புக்கு பிரதமர் திரு நரேந்திர மோடி தலைமையிலான மத்திய அமைச்சரவை ஒப்புதல் அளித்த்து.
இந்தப் புரிந்துணர்வு ஒப்பந்தம் 2016 ஜூலை 9 –ந்தேதி பெங்களூருவில் கையெழுத்தனாது.
இந்தப் புரிந்துணர்வு ஒப்பந்தத்தின்படி அமெரிக்காவின் புவியியல் ஆய்வு அமைப்பின் லேண்ட்சாட் 7 மற்றம் 8 செயற்கைக்கோள்களின் தகவல்களை இந்தியாவில் இந்திய விண்வெளி ஆராய்ச்சி நிறுவனம் பெற்றுக்கொள்ள வகை செய்கிறது.
அதேபோல அமெரிக்க புவியியல் ஆய்வு அமைப்பு இந்திய விண்வெளி ஆராய்ச்சி அமைப்பின் ரிசோர்ஸ்சாட் 2 –ன் தகவல்களை அமெரிக்க மண்டலத்தில் பெற்றுக் கொள்ள முடியும்.
பின்னணி:
விண்வெளித்துறையின் இந்திய விண்வெளி ஆராய்ச்சி நிறுவனம் சிவில் பயன்பாட்டு விண்வெளி ஒத்துழைப்பு நடவடிக்கைகளைப் பல்வேறு அமெரிக்க அமைப்புகளுடன் இணைந்து மேற்கொண்டு வருகிறது.
இந்த அமெரிக்க அமைப்புகளாவன: தேசிய ஏரோநாட்டிக்ஸ் மற்றும் விண்வெளி நிர்வாகம், தேசிய கடல்சார்ந்த மற்றும் காற்று மண்டலம் சார்ந்த நிர்வாகம், அமெரிக்க புவியியல் ஆய்வு நிறுவனம்.
லேண்ட்சாட் தொடர் செயற்கைக்கோள்களின் தகவல்கள் இந்திய விஞ்ஞானிகளால் இந்திய தொலை உணர்வுத் திட்டத்தின் தொடக்க காலத்தில் வெகுவாகப் பயன்படுத்தப்பட்டன.
லேண்டசாட் செயற்கைக்கோள் தகவல்களை 1984 முதல் 2001 வரை இந்திய விண்வெளி ஆராய்ச்சி அமைப்பு அதன் சாத்நகர் தரை நிலையத்தின் மூலம் பெற்று வந்த்து.
இந்திய விண்வெளி ஆராய்ச்சி நிறுவனம் லேண்ட்சாட் 8 தகவல்களை இந்தியாவில் நேரடியாகப் பெறுவதற்கு விருப்பம் தெரிவித்தது.
அதேபோல இந்திய விண்வெளி ஆராய்ச்சி அமைப்பின் ரிசோர்ஸ்சாட் இரண்டு செயற்கைக்கோள் தகவல்களை அமெரிக்காவில் நேரடியாகப் பெற விருப்பம் தெரிவித்திருந்தது.
இந்த 2 அமைப்புகளின் பரஸ்பர தகவல் பரிவர்த்தனைக்கான வேண்டுகோளை உறுதி செய்யும் வகையில் இந்தப் புரிந்துணர்வு ஒப்பந்தம் கையெழுத்தானது.
****
