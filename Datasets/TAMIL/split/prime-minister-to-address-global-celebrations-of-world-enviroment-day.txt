உலக சுற்றுச்சூழல் தினத்தையொட்டி புதுதில்லியில் நாளை நடைபெறவுள்ள கொண்டாட்டத்தில் பிரதமர் திரு.நரேந்திர மோடி உரையாற்றுகிறார்.
ராஜ்பத் புல்வெளியில் அமைக்கப்பட்டுள்ள கண்காட்சியையும் பிரதமர் பார்வையிடுவார்.
இந்த ஆண்டுக்கான உலக சுற்றுச்சூழல் தின மையக்கருத்து பிளாஸ்டிக் மாசினை ஒழிப்போம் என்பதாகும்.
சுற்றுச்சூழல் தினத்தின் 43-ஆவது சர்வதேச நிகழ்ச்சியை இந்தியா நடத்துகிறது.
சுற்றுச்சூழல் துறை அமைச்சர்கள், ஐக்கிய நாடுகளின் பிரதிநிதிகள், பல்வேறு தொழில் அமைப்புகளின் உறுப்பினர்கள் உள்ளிட்டோர் இந்த நிகழ்ச்சியில் பங்கேற்பார்கள்.
பிரதமர் தமது 44-ஆவது மன் கி பாத் நிகழ்ச்சியில் உலக சுற்றுச்சூழல் தின கொண்டாட்டத்தை இந்தியா நடத்துவது, பருவநிலை மாற்றம் தொடர்பான விவகாரங்களை சமாளிப்பதில் இந்தியா தலையாய நாடாக உருவெடுத்து வருவதற்கு கிடைத்த அங்கீகாரம் என்று குறிப்பிட்டிருந்தார்.
—-
