ஐக்கிய அரபு எமிரேட்சின் வெளியுறவு அமைச்சர் ஷேக் அப்துல்லா பின் சையத் அல் நக்யானை இன்று பிரதமர் திரு. நரேந்திர மோடி சந்தித்தார்.
பதினோராவது இந்திய ஐக்கிய அரபு எமிரேட்ஸ் நாடுகளின் கூட்டு கமிஷன் கூட்டத்தில் கலந்துக் கொள்வதற்காக ஐக்கிய அரபு எமிரேட்சின் வெளியுறவு அமைச்சர் இந்தியாவிற்கு பயணம் மேற்கொண்டுள்ளார்.
பொருளாதார மற்றும் தொழில்நுட்ப கூட்டுறவு குறித்து நடைபெறும் இக்கூட்டத்திற்கு பொருளாதார விவகார அமைச்சகம் ஏற்பாடு செய்துள்ளது.
ஐக்கிய அரபு எமிரேட்ஸ் நாடுகளுக்கு தான் மேற்கொண்ட வெற்றிகரமான பயணம் குறித்து குறிப்பிட்ட பிரதம மந்திரி இரு நாடுகளுக்கும் இடையே புதிய அளவிலான உறவுகள் இதனால் ஏற்பட்டுள்ளன என்றும் இதனால் இரு நாடுகளில் மட்டும் அல்லாமல் ஆசிய மற்றும் அதற்கு அப்பால் உள்ள நாடுகளிலும் அமைதி மற்றும் வளத்தை ஏற்படுத்த இவை உதவும் என்று கூறினார்.
அறிவியல் புதிய கண்டுபிடிப்புகள் மற்றும் மனித ஆற்றல் ஆகியவற்றை பயன்படுத்தி ஐக்கிய அரபு எமிரேட்ஸ் நாட்டின் தலைவர்கள் தங்களது தொலைநோக்கு கண்ணோட்டத்தின் மூலம் தங்கள் நாட்டை வளமாக மாற்றி இருப்பதற்கு பிரதமர் திரு. நரேந்திர மோடி தனது பாராட்டுதல்களைத் தெரிவித்துக் கொண்டார்.
பல்வேறு கலாச்சாரங்களைக் கொண்ட சமுதாயம் ஐக்கிய அரபு எமிரேட்சில் 26 லட்சம் இந்தியர்கள் அங்கு பாதுகாப்பாக உள்ளனர் என்றும் அவர் பாராட்டினார்.
சில வாரங்களுக்கு முன்பு தாம் அங்கு பயணம் மேற்கொண்ட பின்னர் ஐக்கிய அரபு எமிரேட்ஸ் நாட்டின் வெளியுறவு அமைச்சர் இங்கு வருவதன் மூலம் மிகச் சிறந்த நல்லுறவு ஏற்பட்டிருப்பதாக்க் கூறினார்.
தனது பயணத்தின் போது எடுக்கப்பட்ட முடிவுகளின் மீது நடவடிக்கைகள் எடுப்பது குறித்து, அவர் மனநிறைவினை தெரிவித்தார்.
இரு நாடுகளுக்கும் இடையே ஒருங்கிணைந்த வகையிலான நல்லுறவுக்கு தனது நாடு முக்கியத்துவம் அளிக்கிறது என்று ஐக்கிய அரபு எமிரேட்சின் வெளியுறவுத்துறை அமைச்சர் அப்போது தெரிவித்தார்.
வர்த்தகம், முதலீடுகள், பாதுகாப்பு, எரிசக்தி, விண்வெளி அறிவியல், புதுப்பிக்கக்கூடிய எரிசக்தி, அறிவியல் மற்றும் தொழில்நுட்பம், சுற்றுலா, போன்ற பல்வேறு பிரிவுகளில் பிரதமர் திரு. நரேந்திர மோடி இந்த ஆண்டு ஆகஸ்ட் மாதம் அந்நாட்டிற்கு பயணம் மேற்கொண்ட போது எடுக்கப்பட்ட முடிவுகள் குறித்து ஐக்கிய அரபு எமிரேட்சின் வெளியுறவு அமைச்சர் கூறுகையில் இவைகள் விரைவாக செயல்படுத்தப்படுகின்றன என்று கூறினார்.
அறிவியல் மற்றும் தொழில்நுட்பம் ஆகிய பிரிவுகளில் ஆய்வு மற்றும் வளர்ச்சிப் பணிகள் போன்றவற்றில் இரு நாடுகளும் கூட்டுறவுடன் நடத்தும் வாய்ப்பு, மற்றும் இந்தியாவில் தொழில் உற்பத்தியை மேம்படுத்துதல், ஐக்கிய அரபு எமிரேட்ஸ் நாட்டின் முதலீடுகள், 3வது நாடுகளுடன் கூட்டுறவை வலுப்படுத்துவது ஆகியவை விவாதிக்கப்பட்டன.
அபுதாபியின் இளவரசர் இந்தியாவிற்கு வருகை புரிய வேண்டும் என்று பிரதமர் திரு. நரேந்திர மோடி அப்போது அழைப்பு விடுத்தார்.
••••••••
