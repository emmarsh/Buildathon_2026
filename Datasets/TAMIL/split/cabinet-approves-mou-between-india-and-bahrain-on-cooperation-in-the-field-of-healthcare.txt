சுகாதாரத் துறையில் ஒத்துழைப்புக்கான புரிந்துணர்வு ஒப்பந்தத்தில் பஹ்ரைனுடன் இந்தியா கையொப்பமிட பிரதமர் திரு. நரேந்திர மோடி தலைமையில் இன்று நடைபெற்ற மத்திய அமைச்சரவைக் கூட்டத்தில் ஒப்புதல் அளிக்கப்பட்டது.
ஒத்துழைப்புக்கான கீழ்க்காணும் பகுதிகளை இந்தப் புரிந்துணர்வு ஒப்பந்தம் உள்ளடக்கியுள்ளது:-
ஆராய்ச்சி வெளிப்பாடுகள் மற்றும் வெளியீடுகள் உள்ளிட்ட தகவல்கள் பரிமாற்றம்;
அரசு அதிகாரிகள், கல்விப் பணியாளர்கள், அறிஞர்கள், ஆசிரியர்கள், நிபுணர்கள் மற்றும் மாணவர்கள் பரிமாற்றம்;
பயிலரங்குகள் மற்றும் பயிற்சி வகுப்புகளில் பங்கேற்பு;
தனியார் துறை மற்றும் கல்வி மட்டம் ஆகிய இரண்டிலும் சுகாதார மற்றும் ஆராய்ச்சி நடவடிக்கைகளை ஊக்குவிப்பது; மற்றும்,
பரஸ்பரம் முடிவு செய்யப்படும் இதர ஒத்துழைப்பு முறைகள்.
ஒத்துழைப்புக்கான விவரங்களை மேலும் விளக்கவும், இந்த புரிந்துணர்வு ஒப்பந்தம் நடைமுறைப்படுத்தப்படுவதை மேற்பார்வையிடவும் பணிக்குழு ஒன்று அமைக்கப்படும்.
