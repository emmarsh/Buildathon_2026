பிரதமர் திரு நரேந்திர மோடி தலைமையிலான மத்திய அமைச்சரவை கீழ்கண்ட திட்டங்களுக்கு பின்னேற்பு ஒப்புதல் வழங்கியுள்ளது.
(i) பிரதமர் நகர்புற வீட்டுவசதி திட்ட இயக்கத்தின்கீழ் வரும் கடனுடன் இணைந்த மானியத் திட்டத்தின் (CLSS) கடன்களுக்கான காலவரம்பை 15 ஆண்டுகளிலிருந்து 20 ஆண்டுகளாக உயர்த்துதல் (பொருளதாரத்தில் நலிந்த பிரிவினர் மற்றும் குறைந்த வருமான பிரிவினருக்கான சி.எல்.எஸ் (CLSS) என மறுபெயரிடப்பட்டுள்ளது.)
(ii) நடுத்தர வருமான குழுவினருக்கென புதிய கடன் இணைந்த மானியத் திட்டம் அறிமுகம்.
(iii) பிரதமர் நகர்புற வீட்டுவசதி திட்டத்தின்கீழ் வரும் சி.எல்.எஸ் திட்டத்தில் மத்திய இணைப்பு முகமைகளுடன் புரிந்துணர்வு ஒப்பந்தம் செய்துகொண்ட தொடக்க கடன் நிறுவனங்களுக்கு இந்த புரிந்துணர்வு ஒப்பந்தத்தை நடுத்தர வருமான குழுவினருக்கும் தகுந்த மாற்றங்களுடன் விரிவாக்கிக்கொள்ள அனுமதிப்பது.
(iv) தொடக்க கடன் வழங்கும் நிறுவனங்கள் இத்திட்டத்தின்படி கடன்கள் அனுமதிக்கும்போது அவற்றுக்கு செலுத்தவேண்டிய கட்டணத்தை நியாயப்படுத்தி அமைப்பது அல்லது அறிமுகம் செய்வது.
(v) நடுத்தர வருமான குழுவினருக்கு உத்தேச சி.எல்.எஸ் மூலம் வழங்குவதற்கு 2017 ¬ 18 ம் ஆண்டு பட்ஜெட்டில் பட்ஜெட் மதிப்பீடு நிலையிலேயே ரூ.1000 கோடி ஒதுக்கீடு செய்தல்.
(vi) சம்பந்தப்பட்ட பொறுப்பு அமைச்சர் அனுமதியின்பேரில் நடுத்தர வருமான குழுவினருக்கான சி.எல்.எஸ் திட்டத்திற்கு நடைமுறை நெறிமுறைகளை வெளியிடுதல்.
நோக்கங்கள்¬
a. பிரதமர் நகர்புற வீட்டுவசதி திட்டம் ¬ அனைவருக்கும் வீட்டுவசதி இயக்கத்தின்கீழ் பொருளாதார நலிந்த பிரிவினர் மற்றும் குறைந்த வருவாய் குழுவினர் ஆகியோருக்கு வழங்கப்படும் கடன் அளவை உயர்த்துதல்.
b. இதனை நடுத்தர வருமான குழுவினருக்கும் விரிவுப்படுத்துதல்.
c. தொடக்க கடன் நிறுவனங்களுக்கு நடைமுறைகளை எளிதாக்குதல்.
d. வீட்டுவசதி மற்றும் நகர்புற மேம்பாட்டு துறைகளில் கூடுதலான பங்கேற்புக்கு தொடக்க கடன் வழங்கும் நிறுவனங்களுக்கு ஊக்கத்தொகைகளை வழங்குதல்.
e. தேவையான நிதியை பட்ஜெட் ஒதுக்கீடுகள் மூலம் கிடைக்க செய்தல்.
f. திட்ட அமலாக்கம் மற்றும் நடைமுறைகளை தெளிவாக வரையறை செய்தல்.
இந்த திட்டத்தின் விரிவாக்கம் காரணமாக பொருளாதார நலிந்த பிரிவினர், குறைந்த வருவாய் குழுவினர் மற்றும் நடுத்தர வருவாய் குழுவினர் ஆகியோரின் கூடுதலான பங்கேற்பை உறுதிசெய்ய உதவும்.
இதன் மூலம் அனைத்து தரப்பினரையும் உள்ளடக்கிய சம்மாக முறையில் 2022 க்குள் அனைவருக்கும் வீட்டுவசதி ஏற்படுத்தி தரப்படும்.
தொடக்க கடன் வழங்கும் நிறுவனங்கள் பயனாளிகளின் தகுதி நிலைமையை தங்களது அறிவுசார்ந்த நடைமுறைகள் மூலம் உறுதி செய்த பின்பு, பயனாளிகளின் வட்டி மானியம் அவர்களது வீட்டு கடன் கணக்குகளில் செலுத்தப்படும்.
நடுத்தர வருவாய் குழுவினருக்கு உத்தேசிக்கப்பட்டுள்ள வட்டி மானியத் திட்டம் என்ற புதுமையான திட்டத்தின் மூலம் இந்த பிரிவினரின் வீட்டுவசதி தேவைகள் நிறைவேற்றப்படும் செய்யப்படும்.
¬¬¬¬¬¬¬¬¬¬¬¬¬¬¬¬¬¬¬¬¬¬¬¬¬¬¬¬¬¬¬¬
***
