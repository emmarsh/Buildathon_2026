பிரதமர் மோடியின் தலைமையில் கூடிய மத்திய அமைச்சரவை இணைப்பு ‘IX’ஐ ஏப்ரல் 1, 2011 முதல் மார்ச் 21, 2016வரை நீட்டிப்பதற்கு முன்தேதியிட்ட ஒப்புதலும், இந்தியாவிற்கும் சாஸ்திரி இந்திய-கனடா அமைப்புக்கும் (SICI) நவம்பர் 1968ல் கையெழுத்தான புரிந்துணர்வு ஒப்பந்தத்தை இணைப்பு Xயில் கையெழுத்திடுவதன் மூலம் புதுப்பிப்பதற்கான ஒப்புதலும் அளித்துள்ளது.
இந்த ஒப்புதல் கீழ்கண்ட செயல்பாடுகளுக்கு வழிவகுக்கும்:
அ) சாஸ்திரி ஆய்வு உதவித்தொகை & இடப்பெயர்வு திட்டம்
i. சாஸ்திரி ஆய்வு உதவித்தொகை
-முனைவர் படிப்பிற்கான ஆய்வு
-முனைவர் படிப்பிற்கு பிறகான ஆய்வு
-அமைப்புசார் கூட்டு ஆய்வு
ii. சாஸ்திரி இடப்பெயர்வு திட்டம்
ஆ) உறைவிட ஆசிரியர் திட்டம் (புதியது)
இ) தொழிற்சார் படிப்பிற்கான ஆசிரியர் மேம்பாட்டுத் திட்டம் (புதியது)
ஈ) நூலகத் திட்டம்
இந்திய அறிஞர்கள் மற்றும் கல்வி அமைப்புகளுக்கு இணைய பதிவேடுகள்.
உ) ஊக்கம் மற்றும் தகவல் சேவைகள் (புதியது)
i. தரவு மையம் (இருநாடுகளிலும் இருக்கும் கல்வி அமைப்புகளும் உபயோகித்துக் கொள்ளும் வகையில்)
ii. வகுப்புகள், கூட்டங்கள் மற்றும் கலந்தாய்வு
iii. ஆராய்ச்சித் தாள்கள், ஆவணங்கள் மற்றும் அறிக்கைகளை பதிப்பித்தல்.
இருநாடுகளுக்கும் இடையிலான புரிந்துணர்வு மேம்படும் வகையில் மனிதவள மேம்பாட்டு அமைச்சகம் பரிந்துரைக்கும் செயல்பாடுகளையும் SICI ஏற்று நடத்தும்.
மனிதவள மேம்பாட்டுத் துறை அமைச்சகத்தின் க்ளோபல் இனிஷியேடிவ் ஃபார் அகாடமிக் நெட்வொர்க்ஸ் (GIAN) போன்ற திட்டங்களையும், ஆராய்ச்சி, கண்டுபிடிப்புகள் மற்றும் தொழில்நுட்பம், தேசிய டிஜிட்டல் நூலக திட்டம் போன்ற திட்டங்களையும் கூட SICI ஏற்று நடத்தும், இருநாடுகளுக்கும் இடையில் 2010ல் உயர்கல்விக்கான ஒத்துழைப்பு சார்ந்து கையெழுத்தான புரிந்துணர்வு ஒப்பந்தத்தில் உள்ள திட்டங்களையும் SICI ஏற்று நடத்துகிறது.
இந்த திட்டங்கள் ஒவ்வொரு ஐந்தாண்டுகளுக்கும் ஒருமுறை பரிசீலனைக்கு உட்படுத்தப்படுகின்றன..
ஏப்ரல் 1, 2016ல் இருந்து மார்ச், 2012 வரையிலுமான ஐந்தாண்டுகளுக்கு இணைப்பு ‘X’ஐ நிறைவேற்ற ஆகும் செலவுகளுக்கு மனிதவள மேம்பாட்டு அமைச்சகம் ரூ.33.176கோடியை ஒதுக்கியுள்ளது.
பின்னணி:
SICI என்பது 1968ல் உருவாக்கப்பட்ட இருநாட்டு அமைப்பாகும்.
1968, நவம்பர் 29ல் இந்திய அரசுக்கும், SICIக்கும் கையெழுத்தான புரிந்துணர்வு ஒப்பந்தத்தின் அடிப்படையில் முதலில் இந்த அமைப்பு மூன்றாண்டுகள் செயல்படும் வண்ணம் துவக்கப்பட்டது.
பின்னர் அமைச்சரவையின் ஒப்புதலோடு, இந்த புரிந்துணர்வு ஒப்பந்தம் இணைப்புச் சேர்க்கைகளில் கையெழுத்திடுவதன் மூலம் சீரான இடைவெளியில் புதுப்பிக்கப்பட்டுக் கொண்டே வருகிறது.
அப்படி கையெழுத்தான கடைசி இணைப்பான ‘IX’ ஐந்தாண்டுகள் முடிவடைந்த தருவாயில் மார்ச்31, 2016ல் காலாவதியாகிறது.
மறைந்த முன்னாள் இந்தியப் பிரதமர் லால் பகதூர் சாஸ்திரியின் பெயரில் சாஸ்திரி இந்திய-கனடா நிறுவனம் என இயங்கும் இந்த அமைப்பு, கல்விசார் பணிகளை இணைந்து நடத்துவதன் மூலம் இந்தியாவுக்கும் கனடாவுக்கும் இடையில் நல்ல புரிந்துணர்வு ஏற்பட வழிவகை செய்யும் நோக்கத்தில் ஆரம்பிக்கப்பட்டது.
இவ்வமைப்பிற்கு இந்தியா கனடா என இருநாடுகளிலும் அலுவலகம் உண்டு.
உதவித்தொகை வழங்குதல், கூட்டு ஆராய்ச்சிப் பணிகளை ஊக்குவித்தல் ஆகியவற்றின் மூலம் இந்தியா மற்றும் கனடா சாந்த கல்வி நிறுவனங்களுக்கு நன்மை ஏற்படும் வகையில் இந்த அமைப்பு இயங்குகிறது.
மனிதவளம் மற்றும் சமூகவியலில் கவனம் செலுத்திய இந்த அமைப்பு 2001ல் இருந்து சட்டம், நிர்வாகம், தகவல் அறிவியல், அறிவியல் தொழில்நுட்பம் மற்றும் மனித தொடர்பியல் அறிவியல் ஆகிய துறைகளிலும் கவனம் செலுத்துகிறது.
SICI யின் உறுப்பினர் எண்ணைக்கை அவ்வமைப்பு துவங்கும்போது நான்காக இருந்து, இப்போது 35 கனடா பல்கலைகழகங்கள் மற்றும் ஐ.ஐ.எம், ஐ.ஐ.டி தேசிய சட்ட கல்லூரிகள், தேசிய அருங்காட்சியக அமைப்பு, அபெக்ஸ் ஆராய்ச்சி நிறுவனங்கள் உள்ளிட்ட 54 இந்திய பல்கலைகழகங்களை உறுப்பினர்களாக கொண்டுள்ளது
முன்பு இயக்குநர் வாரியத்தால் நிர்வகிக்கப்பட்ட SICI இப்போது செயற்குழுவினால் நிர்வகிக்கப்படுகிறது.
இதில் கனடாவைச் சேர்ந்த 3 கவுன்சில் உறுப்பினர்களும், இந்தியாவைச் சேர்ந்த 3 கவுன்சில் உறுப்பினர்களும் இருக்கிறார்கள்.
டெல்லி அலுவலகத்தை நிர்வகிப்பதற்கு ஆகும் செலவையும், கனடாவில் இந்திய படிப்புகளை விளம்பரப்படுத்த ஆகும் செலவையும் இந்திய அரசு ஏற்றுக்கொண்டுள்ளது.
அதேபோல் கனடா கல்வி நிறுவனங்களுக்கும், அமைப்புகளுக்கும் கனடா அரசு பொருளாதார ரீதியில் உதவி செய்கிறது.
******
