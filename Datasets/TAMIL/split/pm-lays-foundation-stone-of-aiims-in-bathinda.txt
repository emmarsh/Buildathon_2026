பஞ்சாப் மாநிலம் பத்தின்டாவில் எய்ம்ஸ் மருத்துவமனைக்கான அடிக்கல்லை பிரதமர் திரு. நரேந்திர மோடி இன்று நாட்டினார்.
இந்நிகழ்ச்சியில் பேசிய பிரதமர், ஒவ்வொரு நாட்டின் வளர்ச்சிக்கும் சமூக உள்கட்டமைப்பு மிகவும் அவசியம் ஆகும்.
அதனால் நமது பள்ளிகளும் மருத்துவமனைகளும் சிறந்த தரத்தில் இருக்க வேண்டும்.
பத்திண்டாவில் வர உள்ள எய்ம்ஸ் மருத்துவமனை அதனைச் சுற்றியுள்ள பகுதிகளுக்கு மிகவும் உபயோகமாக இருக்கும்.
இந்த மத்திய அரசு அடிக்கல் நாட்டுவதுடன் நிறுத்தி விடாமல், திட்டங்கள் முழுமை அடைவதை உறுதி செய்யும்.
நேரத்துக்கு திட்டங்களை முடிப்பத்தற்கு முன்னுரிமை அளிக்கப்படும் என்று கூறினார்.
இந்திய ராணுவத்தின் திறமை குறித்து பாகிஸ்தான் நன்கு அறியும் என்று பிரதமர் கூறினார்.
பாகிஸ்தான் மக்கள் ஊழல் மற்றும் போலி பணத்தாள்களுக்கு எதிராக தங்களின் ஆட்சியாளர்கள் போர் தொடுக்குமாறு கேட்டுக் கொள்ள வேண்டும் என்று பிரதமர் கூறினார்.
விவசாயிகளுக்குத் தேவையான அளவு தண்ணீர் வழங்க மத்திய அரசு தன்னால் இயன்ற அனைத்து நடவடிக்கைகளையும் எடுத்து வருகிறது.
இந்தியாவுக்கு சொந்தமான நீரை பாகிஸ்தானுக்கு வழங்க முடியாது என்று பிரதமர் கூறினார்.
நடுத்தர மக்களை யாரும் தவறாக பயன்படுத்தாமல் இருப்பதையும் ஏழை மக்களுக்குச் சேர வேண்டிய அனைத்தும் அவர்களுக்கு சென்று அடைவதையும் உறுதி செய்ய தன்னால் இயன்ற அனைத்தையும் செய்து வருவதாக பிரதமர் கூறினார்.
