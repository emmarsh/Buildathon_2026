பிரதமர் திரு நரேந்திர மோடி தலைமையிலான மத்திய அமைச்சரவை புது தில்லியில் இன்று 2016 ஜூன் 20 – ந் தேதி மத்திய அரசு அளித்த அந்நிய நேரடி முதலீட்டுக் கொள்கைத் திருத்தங்களுக்கு பின்னேற்பு ஒப்புதலை வழங்கியது.
இந்தக் கொள்கைத் திருத்தங்கள் அந்நிய நேரடி முதலீட்டுக் கொள்கையைத் தாராள மயமாக்கி எளிமைப்படுத்துவதன் மூலம் இந்தியாவுடன் வர்த்தகம் புரிதலை எளிமைப் படுத்தும் நடவடிக்கைகளுக்கு உதவுவதன் மூலம் கூடுதலான அந்நிய நேரடி முதலீட்டைப் பெற வழிவகை செய்யும்.
இதனையடுத்து நாட்டின் முதலீடு, வருமானம், வேலைவாய்ப்பு ஆகியன வளர்ச்சி அடையும்.
திருத்த விவரங்கள் வருமாறு:
இந்தியாவில் தயாரிக்கப்படும் உணவு உற்பத்திப் பொருட்களை மேம்படுத்துவதில் அடிப்படை மாற்றங்கள்
இந்தியாவில் உற்பத்தி செய்யப்படும் உணவு உற்பத்திப் பொருள்கள் சார்ந்த 100 சதவீத அந்நிய நேரடி முதலீட்டுக்கு மின்னணு வர்த்தகம் உள்ளிட்ட வர்த்தகத்துக்கான தானாகவே ஏற்படும் மார்க்கத்தில் இந்த திருத்தம் அமைந்திருக்கும்.
பாதுகாப்புத் துறையில் 100 சதவீதம் வரையிலான வெளிநாட்டு முதலீடு
தானாகவே நடைபெறும் மார்க்கத்தில் நிறுவனங்களில் அந்நிய நேரடிமுதலீட்டுப் பங்குகள் 49 சதவீதம் வரை ஏற்கனவே அனுமதிக்கப்பட்டன.
49 சதவீதத்துக்கும் கூடுதலான முதலீடுகள் அந்தந்த நேர்வுகளின் தேவைகள் அடிப்படையில் மத்திய அரசால் அனுமதிக்கப்பட்டு வந்தன.
குறிப்பாக எந்த துறைகளில் நாட்டுக்கு அதி நவீன தொழில்நுட்பம் கிடைக்க வாய்ப்பு உள்ளதோ அவற்றுக்கெல்லாம் அவ்வாறு அனுமதி வழங்கப்பட்டது.
இந்த வகையில் இந்தத் துறையில் அந்நிய நேரடி முதலீடு தொடர்பாக கீழ்க்கண்ட மாற்றங்கள் செய்யப்பட்டுள்ளன.
(i) 49 சதவீதத்திற்கும் கூடுதலான நேரடி முதலீடு இப்போது அரசு அனுமதி மூலம் அதிநவீனத் தொழில்நுட்பம் கிடைக்கும் நிலையிலும் அல்லது இதரப் பதிவு செய்யப்பட்ட காரணங்களுக்காகவும் அனுமதிக்கப்படும்.
(ii) பாதுகாப்புத் துறையிலான அந்நிய நேரடி முதலீட்டு வரம்பு 1959 – ம் ஆண்டு ஆயதச் சட்டத்தின் கீழ் வரும் சிறு ஆயுதங்கள் அவற்றுக்கான தோட்டாக்கள் ஆகியவற்றுக்கும் பொருந்தும்.
ஒலிபரப்பு சேவைகளில் நுழைவு மார்க்கத்தை மறு ஆய்வு செய்தல்
ஒலிபரப்பு சேவைகளுக்கான அந்நிய நேரடி முதலீட்டுக் கொள்கை திருத்தப்பட்டுள்ளது.
பகுதி வாரியான புதிய வரம்புகளும் நுழைவு மார்க்கங்களும் கீழ்க் கண்டபடி அமையும்.
துறை / செயல்பாடு
புதிய வரம்பு மற்றும் மார்க்கம்
5.2.7.1.1
