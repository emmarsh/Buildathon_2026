மத்திய வெளியுறவுத் துறை அமைச்சகத்தில் மொழிபெயர்ப்பாளர் பணிப் பிரிவில் இரண்டு இணை செயலர் அளவிலான இரண்டு பணியிடங்களை உருவாக்க பிரதமர் திரு. நரேந்திர மோடி தலைமையிலான மத்திய அமைச்சரவை ஒப்புதல் அளித்தது.
மொழிபெயர்ப்பாளர்கள் பணிப் பிரிவில் உள்ள நிபுணத்துவத்தை பெருக்கவும், மொழிபெயர்ப்பாளர்களின் பயிற்சிக்கு தேவையான சிறப்பு தேவைகளை நிறைவேற்றவும் இந்த முடிவு உதவியாக அமையும்.
சர்வதேச அளவில் இந்திய அரசுக்கு அதிகரித்துவரும் உயர் மட்ட இருத்தரப்பு மற்றும் பலதரப்பு உறவினை கருத்தில் கொள்ளும்போது அதிகரித்துவரும் முக்கிய மொழிபெயர்ப்பாளர்களுக்கான தேவைகளை நிறைவேற்ற இது மிகவும் அவசியம்.
*****
