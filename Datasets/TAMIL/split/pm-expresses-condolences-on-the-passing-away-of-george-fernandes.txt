திரு. ஜார்ஜ் பெர்னாண்டஸ் மறைவிற்கு பிரதமர் திரு. நரேந்திர மோடி இரங்கல் தெரிவித்துள்ளார்.
பிரதமர் தனது இரங்கல் செய்தியில், “இந்தியாவின் தலை சிறந்த அரசியல் தலைமையின் பிரதிநிதியாக இருந்தவர் ஜார்ஜ் அவர்கள்.
வெளிப்படைத்தன்மை, துணிவு, நேரடியான அணுகுமுறை, தொலைநோக்குப் பார்வை ஆகியவற்றின் உருவமாக திகழ்ந்த அவர், நமது நாட்டுக்கு விலைமதிப்பற்ற பங்களித்துள்ளார்.
ஏழை மற்றும் ஒடுக்கப்பட்ட சமூகத்தினரின் உரிமைக்காக எழுப்பிய குரல்களில் இவரது குரல் மிகவும் வலிமையானது.
அவரது மறைவு துயரமளிக்கிறது.
திரு. ஜார்ஜ் பெர்னாண்டஸ் குறித்து நினைக்கும் போது, நியாயத்துக்காக போராடிய துணிச்சலான தொழிற் சங்கத் தலைவரும், தேர்தல் மேடைகளில் வல்லமை பொருந்திய எந்தவொரு அரசியல் தலைவரை பணிய வைக்கக் கூடிய தலைவரும், தொலைநோக்குப் பார்வை கொண்ட ரயில்வே அமைச்சரும் இந்தியாவை பாதுகாப்பான மற்றும் வலிமையான நாடாக உருவாக்கிய பாதுகாப்புத்துறை அமைச்சரும்தான் நினைவுக்கு வருவார்கள்.
பல ஆண்டு கால பொது வாழ்க்கையில் ஜார்ஜ் அவர்கள் தனது அரசியல் சித்தாந்தத்திலிருந்து ஒருபோதும் விலகிச் சென்றது கிடையாது.
அவசர நிலை அறிவிக்கப்பட்டதை கடுமையாக எதிர்த்தவர்.
அவரது எளிமையும், பணிவும் குறிப்பிடத்தக்கது.
இந்த துயரமான தருணத்தில் அவரது குடும்பம், நண்பர்கள் மற்றும் லட்சக்கணக்கான மக்களுக்கு எனது ஆழ்ந்த அனுதாபங்கள், அவரது ஆத்மா சாந்தியடையட்டும்”, என்று கூறியுள்ளார்.
***
