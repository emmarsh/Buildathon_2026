மேதகு அதிபர் யூ ஹிடின் கியாவ் அவர்களே ஊடக உறுப்பினர்களே,
மேதகு அதிபர் யூ ஹிடின் க்யாவ் மற்றும் அவரது மதிப்புமிக்க குழுவினரையும் வரவேற்பதில் நான் பெருமகிழ்ச்சியடைகிறேன்.
மேதகு அதிபர் அவர்களே, நீங்கள் உங்களது முதல் வெளிநாட்டு பயணமாக இந்தியாவை தேர்ந்தெடுத்தது, எங்களை மிகவும் கவுரவிப்பதாக உள்ளது.
நண்பர்களே,
மியான்மர் எங்களுக்கு சிறப்பான நாடாகும்.
இந்தியாவின் அண்டைநாடுகளில் அது முக்கிய இடத்தை பெற்றுள்ளது.
அது இந்தியா தென்கிழக்கு ஆசியாவுடன் தொடர்புக்கொள்ள நடைபாலமாக உள்ளது.
நமது சமூகங்களுக்கு இடையே நெடுங்காலமாக உள்ள கலாச்சார மற்றும் வரலாற்று தொடர்புகள் நமது உறவிற்கு உறுதியான அடித்தளத்தை அமைத்துள்ளது.
புத்தரின் கொள்கைகளான மெட்டா அல்லது அன்பு செலுத்துதல் மற்றும் சர்வ பந்த சம்பவா, அனைத்து மதங்களும் சமம் ஆகியவை நமது வாழ்க்கையின் வழியாக உள்ளது.
மேதகு அதிபர் அவர்களே,
உங்களின் சிறந்த தேசம் இப்போது புதிய சகாப்தத்தில் நுழைந்துள்ளது.
உங்களது முதிர்ச்சியான தலைமை மற்றும் உங்களது மக்கள் ஜனநாயகத்தின் மீது கொண்டுள்ள ஈடுபாட்டை இந்த சகாப்தம் வெளிக் காட்டியுள்ளது.
மற்றும், இந்த பிராந்தியத்தில் மியான்மர் நிலையான மற்றும் பொருளாதாரத்தில் சிறந்து விளங்கும் நாடாக அமைய உங்களது தெளிவான பார்வை மற்றும் உறுதியான ஆர்வம் ஆகியவை துணையாக உள்ளது.
மியான்மரின் புதிய அரசு தனது கீழ்காணும் பயணத்தை துவங்கியுள்ளது::
• அதன் விவசாயத்தில் வளர்ச்சி;
• அதன் தொழில் மற்றும் உட்கட்டமைப்பில் வளர்ச்சி;
• அதன் கல்வியை வலுவாக்குதல் ;
• அதன் இளைஞர்களுக்கு திறனளித்தல் ;
• புதிய நிறுவனங்களை கட்டுதல் மற்றும் தற்போதுள்ளவற்றை வலுவாக்குதல்;
• பொருளாதார வளர்ச்சிற்கு உறுதியான பாதையை தேர்ந்தெடுத்தல் ; மற்றும் அனைத்திற்கும் மேலாக
• புதிய தேசத்தை உருவாக்கும் குறிக்கோளை எய்துதல்;
நீங்கள் எடுத்து வைக்கும் ஒவ்வொரு அடியிலும், இந்தியாவில் உள்ள 1.25 பில்லியன் மக்களும் உங்களுடன் – பங்குதாரர்களாக மற்றும் நண்பர்களாக – துணை நிற்பார்கள் என நான் உங்களுக்கு உறுதியளிக்கிறேன்.
நண்பர்களே,
ஜனாதிபதியும் நானும் இரு நாடுகளுக்கு இடையேயான பல்வேறு விவகாரங்கள் குறித்து பயனுள்ள பேச்சுவார்த்தையை நடத்தி முடித்துள்ளோம்.
நமது சமூக நலன் மிகவும் பிணைந்துள்ளதை நாங்கள் அங்கீகரித்துள்ளோம்.
மற்றும், நாங்கள் ஒருவருக்கொருவரின் முக்கிய நலன் மற்றும் பிரச்சினைகளில் விழிப்புடன் இருப்பதன் தேவையை ஏற்றுக் கொண்டுள்ளோம்.
