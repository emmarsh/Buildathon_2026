மேடையில் அமர்ந்திருக்கும் பெரியோர்களே ,கார் நிகோபார் வாழ் என்அன்புக்குரிய சகோதர சகோதிரிகளே,,
நேற்று நான் வாரணாசியில் அன்னை கங்காவுடன் இருந்தேன், இன்று பரந்த கடற்பரப்பை கொண்ட இந்த நிகோபார் தீவில் உங்களுடன் இருக்கிறேன்.
அன்னை கங்காவின் தீர்த்தம் அதன் புனிதத்தால் நம் மக்களை ஆசீர்வதிக்கிறது,.இந்த கடல் அன்னை பாரதத்தின் தேசத்தின் பாதுகாப்பையும் பலத்தையும் காலமெல்லாம் புகழ் பாடிக் கொண்டிருக்கிறது.
நண்பர்களே,
நான் இந்த தீவில் கால்பதித்ததும், நிகோபார் உள்ளிட்ட தீவுக்கூட்டங்களை சேர்ந்த நம் தேசவிடுதலைக்காகவும், இந்த பகுதி மேம்பாட்டிற்காகவும் தங்கள் உயிரை அர்ப்பணித்த நம் முன்னோர்களுக்கு மரியாதை செலுத்தினேன்.
நண்பர்களே, நீங்கள் இந்த பகுதியில் இயற்கையின் கருவூலத்தை மட்டும் கொண்டிருக்கவில்லை, சிறந்த கலாசார பாரம்பரிய பெருமைகளையும் , கலை, திறமைகளையும் கொண்டிருக்கிறீர்கள்.
சில நிமிடங்களுக்கு முன்னர் குழந்தைகள் நடத்திய நாட்டிய நிகழ்ச்சி இந்த கடல்பிராந்தியத்தின் கலாச்சார செழுமையை வெளிப்படுத்தியது.
இங்கு நீங்கள் வாழும் பாரம்பரிய கூட்டுகுடும்ப முறை, நமது இந்திய வாழ்வியல் நடைமுறை பலத்தை வெளிப்படுத்துவதாக உள்ளது.
எப்படி வேலை செய்யவேண்டும், வளங்களும், தொழிலாளர்களும் எப்படி பிரிக்கப்பட்டு எப்படி சொத்துக்கள் பயன்படுத்தப்படுகின்றன, எப்படி சிறப்பாக உள்ளன என்பதற்கு இது ஒரு சிறந்த உதாரணம்.
இந்த குடும்ப அமைப்பு முறை கார்கில் முதல் கார் நிகோபார் வரையிலும், கட்ச் முதல் கொஹிமா வரையிலும் உள்ள நம் தேசத்தின் பெரும் பலமாகும்,
நண்பர்களே,
சில நிமிடங்களுக்கு முன்னர் சுனாமி நினைவு சின்னத்தையும், அதில் உயிர் இழந்த ஆன்மாக்களின் நினைவு இடத்தையும் பார்த்தேன், கொடுமையான இயற்கை பேரழிவில் உயிர் இழந்தவர்களுக்காக நான் அஞ்சலி செலுத்தினேன்.
14- 15 ஆண்டுகளுக்கு முன்னர் ஏற்பட்ட இந்த நெஞ்சை உருக்கும் நிகழ்வால் உங்கள் வாழ்க்கை பாதிக்கப்பட்டது.
உங்கள் நேசத்திற்குரியவர்கள் உங்களிடம் இருந்து பறித்துச் செல்லப்பட்டனர்.
எனினும் நீங்கள் கடினமாக உழைத்து இந்த கார் நிகோபாரை மறுகட்டமைப்பு செய்துள்ளீர்கள்.
அது ஈடுசெய்யமுடியாதது, சகோதர சகோதிரிகளே,
இன்று ஏராளமான திட்டங்கள் தொடங்கப்படுகின்றன , அல்லது திட்டங்களுக்கு அடிக்கல் நாட்டப்படுகின்றன.
அது நிக்கோபார் மக்களின் மேம்பாட்டிற்காகவும், சிறந்த வசதிகளுக்குமானதாகும்.
இதில் கல்வி முதல் சுகாதாரம் வரையிலும், வேலைவாய்ப்பு முதல் திறன் மேம்பாடு வரையிலும், போக்குவரத்து முதல் மின்சாரம் வரையிலும், மற்றும் விளையாட்டு முதல் சுற்றுலா வரையிலும் பல்வேறு திட்டங்கள் இதில் அடங்கும்.
இத்தகைய அனைத்து திட்டங்களுக்காகவும் உங்களுக்கு வாழ்த்துக்களை தெரிவித்துக்கொள்கிறேன்.
நமது வளர்ச்சி திட்ட கொள்கையின் ஒரு அங்கம் தான் இது.
அதாவது அடிப்படை கட்டமைப்பு மற்றும் இணைப்பு (போக்குவரத்து) வசதிகளை ஆழமாக்கும் திட்டத்தின் ஒரு அங்கமே இது.
சப்கா சாத் சப்ஹா விகாஸ் என்ற கொள்கைபடி, அதாவது நாட்டின் எநத ஒரு தனி நபர் கூட வளர்ச்சியை தொடாமல் இருக்க கூடாது என்பதே இதன் அர்த்தமாகும்.
நாட்டின் விரிவாக்க பகுதிகளில் அல்லது தொலைவுப் பகுதிகளுடன் உள்ள இடைவெளியை இணைத்து நாட்டின் மொத்த மக்களின் இதயங்களை சகோதரத்துவத்துடன் இணைக்கவேண்டும் என்ற நோக்கத்திலேயே நாம் செயல்படுகிறோம்.
கடந்த 4 ஆண்டுகளில் நாட்டின் ஒவ்வொரு மூலைக்கும் சென்று மக்களை சந்தித்து உரையாடுகிறேன்.
நண்பர்களே,
சில நிமிடங்களுக்கு முன் தொடங்கப்பட்ட திட்டங்களாகட்டும், அடிக்கல் நாட்டப்பட்ட திட்டங்கள் ஆகட்டும் கடல் அரிப்பு தடுப்பு சுவர் திட்டத்தையும் உள்ளடக்கியதாகத்தான் உள்ளது.
அதாவது இங்கு கடல் அரிப்பு பிரச்சனை உள்ளதால் அதற்கு தீர்வுகாண வேண்டும் என்ற கோரிக்கை நீண்டகாலமாக உள்ளது.
இந்த கோரிக்கையை நிறைவேற்றும் விதமாக, இங்கு 50 கோடி ரூபாய் செலவில் கடல் அரிப்பு தடுப்புச்சுவர் கட்டப்படுகிறது.
அந்த திட்டத்திற்காக அடிக்கல் நாட்டும் வாய்ப்பினை நான் பெற்றுள்ளேன் என்பது மகிழ்ச்சி.
இப்போது பணிகள் தொடங்கி வேகமாக நடைபெற்று முடிந்தால், கார் நிகோபார் பகுதியில் கடல் அரிப்பு தடுக்கப்பட்டு பாதுகாப்பு கேடயம் அமையும்.
நண்பர்களே,
பாதுகாப்புக்கு அப்பாற்பட்டு, 5 வகையான வழிகளில் வளர்ச்சித் திட்டங்களும் மேற்கொள்ளப்படுகின்றன.
அதாவது குழந்தைகளுக்கு கல்வி, இளைஞர்களுக்கு வருமானம், மூத்த குடிமக்களுக்கு மருந்து, விவசாயிகளுக்கு பாசன வசதி, மக்களின் குறைகளுக்கு தீர்வுகாண்பது, ஆகிய அம்சங்கள் கார் நிகோபாரில் நடைமுறையில் உள்ளன.
இந்த பகுதி இளைஞர்கள் கல்வி மற்றும் பயிற்சிக்காக நீண்ட தொலைவு பயணிக்க வேண்டியதிருப்பதாக நான் கேள்விப்பட்டேன்.
இப்போது தொழில் நுட்ப பயிற்சி மையம் அதாவது ஐ.டி.ஐ., அராங்க் கிராமத்தில் அமைக்கப்பட்டிருப்பது இளைஞர்களுக்கு பெரிதும் உதவும் என்று நான் நம்புகிறேன்.
இங்கு பயிலும் இளைஞர்கள் மின்சாதன தொழில்நுட்பனர்களாகவோ, குழாய்கள் இணைப்பு தொழில்வல்லுனர்களாகவோ (பிளம்பர்) வாகன தொழில்நுட்ப வல்லுனர்களாகவே பயிற்சி பெற்று நாட்டின் பல்வேறு பகுதிகளில் பணிக்குச் செல்ல முடியும்.
நண்பர்களே,
இங்குள்ள இளைஞர்கள், கல்வி, சுகாதாரத் துறைசார்ந்த பணிகளுக்கு சென்று பாரம்பரியமான தொழில்கள் மூலமான வருமானத்தை ஈட்டிவருகிறார்கள்.
அதே நேரத்தில் இளைஞர்களுக்கு விளையாட்டு திறனும் அவசியம்.
அந்த வகையில், கால்பந்து பல்வேறு சிறந்த விளையாட்டுத் துறைகளிலும் கார் நிகோபார் சிறப்பாக உள்ளது.
சில நிமிடங்களுக்கு முன்னர் இந்த பகுதியின் திறன்மிக்க விளையாட்டு வீரர்களை சந்திக்கும் வாய்ப்பு எனக்கு கிடைத்தது- அவர்களிடம் ஜூனியர் கால்பந்து அணி சுப்ரத்தோ முகர்ஜி கோப்பையை 4 முறை வென்ற தகவல் பரிமாறப்பட்டது.
நண்பர்களே நவீன விளையாட்டு வளாகம் லப்பாட்டி கிராமத்தில் அமைக்கப்படுகிறது.
அது உங்களின் விளையாட்டுத்தினனை ஊக்குவிக்க உதவும்.
அந்தமான் நிகோபார் தீவில் உள்ள ஒரே விளையாட்டு வளாகம் இதுதான் என்பது குறிப்பிடத்தக்கது.
8 கோடி ரூபாய் மதிப்பிலான இந்த விளையாட்டு வளாகத்தில் பல்வேறு வசதிகள் இடம்பெறும்.
மாணவ, மாணவிகளுக்கு தனித்தனி தங்குமிட வசதிகள் மற்றும சிந்தட்டிக் தடங்கள் உள்ளிட்ட வசதிகளும் இதில் உண்டு.
படகு ஓட்டுதல், காயாகிங், கால்பந்து, உள்ளிட்ட விளையாட்டுகளுக்கு அப்பால் கார் நிகோபார் தீவு நாட்டிற்காக சைக்கிள் ஓட்டுதல் துறையில் பல்வேறு திறமைசாலிகளை தந்துள்ளது.
வரும் காலத்தில் சைக்கிளிங் மற்றும் நீச்சலுக்கான பிரத்யேக வசதிகளும் இந்த விளையாட்டு வளாகத்தில் அமைக்கப்படும்.
அதற்கான அடிக்கல்லும் இன்று நாட்டப்பட்டுள்ளது.
நண்பர்களே,
அந்தமான் நிகோபார் தீவில் உள்ள ஒவ்வொரு குடிமகனும் அதாவது அவர், அல்லது அவள் தனது வாழ்க்கையோடு சேர்ந்த அனைத்து வசதிகளையும் பெறவேண்டும்.
அதாவது நியாயமான உணவு தானியங்கள், சுத்தமான குடிநீர், எரிவாயு இணைப்பு, மண்ணெண்ணெய், போன்ற வசதிகளை வழங்க நடவடிக்கை எடுக்கப்பட்டுள்ளது.
அத்துடன், இங்கு வாழும் மக்களுக்கு நல்ல மருத்துவ வசதி கிடைக்கவும் அரசு நடவடிக்கை எடுத்துவருகிறது.
திக்லிபூர் துணை மாவட்ட மருத்துமனை விரிவாக்கம், இங்குள்ள மக்களுக்கு சிறப்பான மருத்துவ சேவையை வழங்கும் என்று நான் நம்புகிறேன்.
நண்பர்களே,
இந்த தீவுபகுதியின் சுற்றுச்சூழல் மற்றும் தேவைகள் அடிப்படையில் வளர்ச்சிப்பணிகளை மேற்கொள்ள மத்திய அரசு நடவடிக்கை எடுக்கிறது.
இந்த பகுதியின் சுற்றுச்சூழல், மற்றும் கலாசாரத்தை பாதுகாக்க அரசு நடவடிக்கை எடுத்து வருகிறது.
இதனை மனதில் வைத்து அரசு பல்வேறு திட்டங்களை ஈடுபாட்டுடன் மேற்கொண்டு வருகிறது.
தென்னை விவசாயம் செய்யும் அந்தமான் நிகோபார் தீவுகள் உள்பட நாட்டின் கடலோர பகுதி விவசாயிகளுக்காக மத்திய அரசு முக்கியமான பல திட்டங்களை நடைமுறைப்படுத்தி வருகிறது.
கொப்பரை தேங்காய்க்கான குறைந்தபட்ச ஆதரவு விலை குவிண்டாலுக்கு 2 ஆயிரம் ரூபாய் உயர்த்தப்பட்டுள்ளது.
அரவை கொப்பரை தேங்காயின் கொள்முதல் விலை குவிண்டால் 7 ஆயிரத்து 750ரூபாய் என்பது 9 ஆயிரத்து 500 ஆக உயர்த்தப்பட்டுள்ளது.
இதுபோல உருண்டை கொப்பரையின் குறைந்தபட்ச ஆதார விலை ரூ,.
7750 லிருந்து 9920 ஆக உயர்த்தப்பட்டுள்ளது.
இந்த விலை உயர்வால் கொப்பரை விவசாயிகள் மிகந்த பலன் அடைவார்கள் நண்பர்களே,
நமது மீனவர்களின் மேம்பாட்டிற்காகவும் மத்திய அரசு பல்வேறு திட்டஙக்ளை செயல்படுத்தி வருகீறது.
அண்மையில் மீன்பிடி தொழிலை லாபகரமானதாக்க 7 ஆயிரம் கோடி ரூபாய் மதிப்பிலான திட்டத்தினை மத்திய அரசு அறிவித்துள்ளது.
இந்த திட்டத்தின் கீழ் மீனவர்கள் குறைந்த வட்டியில் கடன் உதவி பெறலாம்.
நமது கடலோர பகுதி நீலப்புரட்சிக்கான தகுதியை கொண்டிருக்கிறது.
இந்த தொலைநோக்கு திட்டத்துடன் அரசு, மீன்பிடித்தல், கடல்பாசிகள் வளர்ப்பு உள்ளிட்ட திட்டங்களை செயல்படுத்தி வருகிறது.
இது தவிர நவீன மீன்பிடி படகுகளை வாங்குவதற்காக மீனவர்களுக்கு அரசு பல்வேறு நிதி உதவிகளை வழங்குகிறது.
மீன்வளர்ப்பு மற்றும் கால்நடை சார்ந்த தொழில்களுக்காகவும் பல்வேறு திட்டங்களை அரசு நடைமுறைப்படுத்துகிறது.
சகோதர சகோதரிகளே
கார் நிகோபாரின் சுற்றுச்சூழலை பாதுகாக்கும் வகையில், சூரிய மின்சக்தி உற்பத்திக்கான வாய்ப்புகள் மதிப்பிடப்பட்டுள்ளன.
இன்றைக்கு உலக அளவில் சூரிய மின்சக்தியை பயன்படுத்தும் நாடுகளில் இந்தியா வேகமாக முன்னேறி வருகிறது.
நியாயமான செலவில், சுற்றுச்சூழலை பாதிக்காத மின்சாரத்தை சூரிய சக்தி மூலமாக வழங்க அரசு உறுதி பூண்டுள்ளது.
சூரிய மின்சக்தி புரட்சியில் சர்வதேச சூரிய கூட்டணியில் இந்தியா இன்று தலைமை பொறுப்பில் உள்ளது.அதாவது ஒரே உலகம், ஒரே சூரியன், ஒரே மின் தொகுப்பு என்ற செயல் திட்டத்தினை உருவாக்கும் நோக்கத்தில் இந்தியா உள்ளது.
நண்பர்களே,
நம் நாட்டின் கடலோர பகுதிகளில் புதுப்பிக்கத்தக்க மின்சக்தி உற்பத்திக்கான ஏராளமான வாய்ப்புகள் கொட்டிக்கிடக்கின்றன.
இந்த சாதகங்களை, சாத்தியமாக்கும் முயற்சியில் இந்தியா ஈடுபட்டுள்ளது.
இந்த இலக்கினை எட்டுவதற்காக சூரிய மின் உற்பத்தி நிலையம், அமைத்தல், திட்டத்தின் கீழ், கார் நிகோபாரில், 300 கிலோவாட் மின் உற்பத்தி நிலையம் அமைக்கப்படும்.
எதிர்காலத்தில் அந்தமான் நிகோபார் தீவின் மொத்த மின் தேவையைம் சூரிய மின்சத்தி மூலம் ஈடு செய்ய நடவடிக்கை எடுக்கப்படும்.
நண்பர்களே,
கார் நிகோபார் தீவு மறறும மலாக்கா நீரிணை இயற்கை வளம் மட்டுமல்லாமல் பாதுகாப்பு விஷயத்திலும் முக்கியமானதாகும்.இந்த பகுதி இந்திய பெருங்கடல் மற்றும் பசிபிக் பெருங்கடல் இடையிலான கப்பல் கடவு பாதையாகும்.
இந்த வழித்தடம் உலகின் சரக்கு கப்பல் போக்குவரத்து தடத்தின் நெரிசலான வழித்தடம் ஆகும்,.
இதனை மனதில் கொண்டு போக்குவரத்து வழிமுறைகள் மேம்படுத்தப்படும்.
இந்த திட்டம் உங்களுக்கு பயன் அளிப்பதோடு மட்டுமல்லாமல் பல்வேறு வேலைவாய்ப்புகளையும் வழங்கும்.
சகோதர சகோதரிகளே,
நாட்டின் தேவைகளை உணர்ந்து இன்று கடல்சார் பரிமாற்ற துறைமுகம் அமைப்பதற்கான அடிக்கல்லும் இன்று நாட்டப்பட்டுள்ளது.
இதன்முலம் தெற்கு வளைகுடா பகுதியில் புதிய தொழில் நிறுவனங்கள் தொடங்குவதற்கான வாய்ப்பை உருவாக்கும்.
இதேபோல, சாகர்மால திட்டத்தின் கீழ், நாட்டின் கடலோர பகுதிகளில் கட்டமைப்பு வசதிகளை மேம்படுத்தும் திட்டங்கள் மேற்கொள்ளப்படுகிறது.
இந்த திட்டத்தின் கீழ் இரண்டரை லட்சம் கோடி ரூபாய் செலவில், நுற்றுக்கணக்கான திட்டங்கள் மேற்கொள்ளப்படுகின்றன.
14 கடலோர வேலைவாய்ப்பு மண்டலங்கள், வரும் காலத்தில் கடலோர பகுதிகளில் உருவாக்கப்படும்.
சாகர்மாலா திட்டத்தின் கீழ், கார் நிகோபாரில் சாம்ப்ல் வளைகுடா படகுதுறை 50 கோடி ரூபாய் செலவில் 150 மீட்டர அளவிற்கு விரிவுபடுத்தப்படும்..
இதுபோல மஸ்ஜெட் துறைமுகமும் ஆழப்படுத்தப்பட்டு பெரிய கப்பல்கள் சிரமமின்றி வந்து செல்ல நடவடிக்கை எடுக்கப்படும.
சகோதர சகோதிரிகளே,
வரும் நாட்களில் இந்த பகுதிக்கு விமான போக்குவரத்தை அதிகரிக்கவும் அரசு திட்டமிட்டுள்ளது.
இந்த பகுதிகளில் வாழும் மக்களின் வாழ்க்கையும், வாழ்வாதாரத்தையும் மேம்படுத்த அரசு நடவடிக்கை எடுத்துவருகிறது.
நண்பர்களே,
இங்குள்ள பழங்குடியின கவுன்சிலுக்கு எனது இதயப்பூர்வமான நன்றியை தெரிவித்துக்கொள்கிறேன்.
ஏனென்றால் நீங்கள்தான் வளர்ச்சிக்கும் ஜனநாயகம், அமைதியின் மேம்பாட்டுக்கும் முக்கிய பங்ககாற்றுகிறீர்கள்.
கிராம கவுன்சில்களில் தாய்மார்கள், முக்கிய பங்களிப்பு செய்கிறீர்கள் என்ற விவரத்தை அறிந்தேன்.
இந்த முயற்சி பாராட்டத்தக்கதாகும்.
இந்த அரசாங்கம், கார் நிகோபாரின் மேம்பாட்டிற்கு முழுமையாக உறுதி பூண்டுள்ளது.
வரும் புத்தாண்டில் இந்த முயற்சி முழு உத்வேகத்துடன் இருக்கும்.
இறுதியாக உங்கள் அனைவருக்கும், பல்வேறு திட்டங்களுக்க நான் வாழ்த்துக்களை தெரிவித்துக்கொள்கிறேன்.
நன்றி… ஜெய்ஹிந்த்.
