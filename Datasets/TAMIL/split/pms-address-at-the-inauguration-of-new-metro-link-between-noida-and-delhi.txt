எனதருமை சகோதர, சகோதரிகளே, இன்று உலகம் முழுவதும் கிறிஸ்துமஸ் பண்டிகை கொண்டாடப்படுகிறது.
அன்பு மற்றும் இரக்கம் என்ற இயேசு கிறிஸ்துவின் செய்தி, மனிதகுலத்தின் நல்வாழ்விற்கான சிறந்த பாதையாகும்.
இந்த புனித கிறிஸ்துமஸ் பண்டிகைக்காக உலகத்திற்கு எனது வாழ்த்துகள்.
இன்று இந்தியாவின் இரு ரத்தினங்களின் பிறந்தநாளும் கூட.
ஒருவர் பாரத ரத்னா திரு. மதன் மோகன் மாளவியா அவர்கள், மற்றொருவர் பாரத ரத்னா திரு.அடல் பிஹாரி வாஜ்பாய் அவர்கள்.
சிறிது முன்பாக நமது முதல்வர் அவர்கள், பிரதமர் ஒரு மாநிலத்திற்கு சென்றால், அந்த மாநிலம் மிகுந்த மகிழ்ச்சியடையும் என்றார்.
ஆனால் நான் எந்த மாநிலத்திற்கும் செல்ல வரவில்லை, நான் எனது சொந்த மாநிலத்திற்கு வந்துள்ளேன்.
உத்தரப்பிரதேசம் என்னை ஏற்றுக்கொண்டு வளர்த்தெடுத்தது; அது எனக்கு கற்பித்தது மற்றும் என்னை புதிய பொறுப்புகளுக்கு வடிவமைத்து வைத்தது.
இதே உத்தரப்பிரதேசத்தில்தான், பனாரஸ் என்னை முதன்முறையாக நாடாளுமன்ற உறுப்பினராக ஆக்கியுள்ளது, இதே உத்தரப்பிரதேசம்தான், அதில் உள்ள 22 கோடி மக்கள், நாட்டிற்கு நிலையான அரசை அமைத்திட மிகப் பெரிய பங்கை ஆற்றியுள்ளது.
சகோதர, சகோதரிகளே, இன்று நான் பொட்டானிகல் கார்டனிலிருந்து மெட்ரோவில் பயணிக்கும் வாய்ப்பினை பெற்றேன்.
இன்றைய காலத்தில், இணைப்பு இல்லாவிட்டால், வாழ்க்கை நின்றுபோய்விடும்.
இணைப்பு இல்லாமல், ஒட்டுமொத்த சுற்றுச்சூழலும் சிதறுண்டதாக இருக்கும்.
நாம் இந்த மெட்ரோவை காணும்போது, தற்போது நாம் மெட்ரோவை பெற்றுவிட்டோம், இது கோடிக்கணக்கான ரூபாய்கள் மதிப்புடையது, இதனை மிகுந்த கவனத்துடன் செயல்படுத்தப்பட வேண்டும் என்ற அளவுடன் அதன் முக்கியத்துவத்தை நிறுத்திக்கொள்ளக்கூடாது.
இது சாதாரண மக்களின் பல வருங்கால சந்ததியினருக்கு பலனளிக்கக்கூடியது.
இத்தகைய வசதிகள் நீண்ட காலத்திற்கான தாக்கங்களை உண்டாக்கும்.
ஒருவகையில், நொய்டாவின் குடியிருப்புவாசியாக, உத்தரப்பிரதேச குடியிருப்புவாசியாக, நாட்டின் குடிமகனாக, இத்தகைய வசதிகள், அனைத்து மக்களுக்கும் உண்மையாக பயனளிக்கும்.
சில நேரங்களில், நாட்டின் எந்தவொரு விஷயமும், அரசியல் பூச்சு இல்லாமல் இருக்காது.
ஆகையால், சில நேரங்களில், வளர்ச்சிக்கான சிறந்த விஷயங்கள், பொது நன்மையை கருத்தில் கொண்டு மதிப்பிடப்படாமல், அரசியல் கட்சிக்கு பலனளிக்கக்கூடியதை கொண்டு மதிப்பிடப்படுகிறது.
இன்றும் கூட, நாட்டில் அதிகளவில் பெட்ரோலிய பொருட்கள் நாம் இறக்குமதி செய்கிறோம்.
இந்தியா விடுதலையடைந்து 75-வது ஆண்டு நிறைவை 2022-ம் ஆண்டில் கொண்டாடும்போது; நாம் அயல்நாட்டிலிருந்து இறக்குமதி செய்யும் பெட்ரோலிய பொருட்கள்; மற்றொரு புறம் நாட்டின் தேவை வெகுவாக உயர்ந்து வருகிறது; இத்தேவை 2002-ல் மேலும் அதிகரிக்கும், இந்த உயர்ந்து வரும் தேவையை தாண்டி, நாம் பல்வேறு நடவடிக்கைகளை எடுக்க வேண்டியுள்ளது.
நாம் இன்று இறக்குமதி செய்யும் சதவீத அளவை குறைக்கலாமா?
நம் நாட்டின் பணத்தை நம் நாட்டிற்குள்ளே நாம் வைத்திருக்கலாமா?
எனவே, பெருமளவிலான போக்குவரத்து, விரைவு போக்குவரத்து, பல்வகை மாதிரி போக்குவரத்து, இவையே தற்போதைய தேவையாக உள்ளது.
இன்று, பணத்தை செலவழிப்பதில் சில சிக்கல்கள் இருக்கலாம்; முன்னுரிமைகள் சிறிதளவு மாற்றப்பட வேண்டும்.
ஆனால் இதன் மூலம், எதிர்காலத்தில் பெருமளவிலான மக்களுக்கு பயனளிக்கும்.
சூரிய எரிசக்தி இந்த மெட்ரோ உடன் கூட்டு சேர்ந்துள்ளது.
ஏறக்குறைய 2 மெகாவாட் மின்சாரம், சூரிய எரிசக்தி மூலம் உருவாக்கப்படுவதால், இம்மெட்ரோவின் செலவினத்தை குறைக்கும்.
இந்த மெட்ரோவினால், தங்களது வாகனத்தில் செல்லும் மக்கள், மெட்ரோவில் செல்வதை பெரிதும் விரும்புவர்.
இதன் மூலம் பெட்ரோலிய பொருட்களுக்காக செலவழிக்கப்பட்ட கணிசமானத் தொகை சேமிக்கப்படும்.
இது நம் சுற்றுச்சூழலுக்கு பயனளிக்கும்.
மெட்ரோவில் பயணிப்பது மரியாதைக்குரிய ஒன்றாக மாறவேண்டும் என நான் விரும்புகிறேன்.
ஒவ்வொரு நபரும், இல்லை, நான் எனது வாகனத்தை பயன்படுத்தமாட்டேன், நான் மெட்ரோவில் செல்லவே விரும்புகிறேன் எனக் கட்டாயம் கூறுவர்.
இத்தகைய மாற்றத்தை நமது எண்ணத்தில் நாம் கொண்டு வரவேண்டும்.
இதன் மூலம் நாட்டை நாம் பல்வேறு சிக்கல்களிலிருந்து காப்பாற்ற இயலும்.
2002, டிசம்பர் 24 அன்று திரு.அடல் பிஹாரி வாஜ்பாய் நாட்டின் முதல் மெட்ரோ பயணியாக ஆனது, நமக்கு மிகவும் பெருமையளிக்ககூடியதாகும்.
அந்நிகழ்விற்கு பின் தற்போது 15 ஆண்டுகள் ஆகிறது.
அக்காலத்தில் துவங்கப்பட்ட இது, தற்போது 100 கி.மீ.-க்கு அதிகமான இணைப்பிற்கு பரந்துள்ளதுடன், வரும் நாட்களில் இது மேலும் அதிகரிக்கும்.
உலகில் தலைசிறந்த ஐந்து இணைப்புகள் நாடுகளுக்கான பட்டியலில், நமது இணைப்பும் இடம் பிடிக்கும் காலம் வெகு தொலைவில் இல்லை.
இது நம் நாட்டுமக்களுக்கு மிகுந்த பெருமையை அளிக்கும்.
இன்று, திரு.அடல் பிஹாரி வாஜ்பாய் அவர்களின் பிறந்த நாளை, சிறந்த அரசமைப்பு நாள் என நாம் கொண்டாடுகிறோம்.
நம் நாட்டில் சில நேரங்களில், அவை அப்படியே இருக்கும், எவராலும் மாற்றத்தை கொண்டுவர இயலாது என நாம் கருதுகிறோம்.
சில நேரங்களில், நாம் மிகுந்த ஏழை நாடு என நாம் கூறுகிறோம், நாம் என்ன செய்வது, நம்மிடையே எதுவும் இல்லை.
இது உண்மையல்ல நண்பர்களே, இந்நாடு மிகுந்த செல்வமும், வளமையும் மிக்கது, ஆனால் அந்த செல்வத்திலிருந்தும், வளத்திலிருந்தும் நாட்டு மக்கள் விலகிவைக்கப்பட்டுள்ளனர்.
நாம் கூர்ந்து கவனித்தால் மட்டுமே, இப்பிரச்சினைகளுக்கு என்ன அடிவேர் என்பது நம் நினைவிற்கு வரும்.
அது நல்ல அரசாட்சி, சிறந்த அரசாட்சி ஆகியவை இல்லாதது ஆகும்.
இது நடைபெறக்கூடியது.
அது சரி, நான், நீங்கள், அதில் சிக்கிக் கொண்டுள்ளோம் மற்றும் அது பழக்கமாக மாறிவிட்டது.
நீங்கள் எந்த வேலைக்கு சென்றாலும், அதில் எனக்கு என்ன உள்ளது?
என மக்கள் உங்களை பார்த்து கேட்பார்கள்.
அவர்கள் கேட்பார்களா, இல்லையா?
இது நடைமுறையா, இல்லையோ.
உங்களுக்கு முன்புள்ள சோர்ந்துபோன ஒருவரிடம் கேட்கும்போது, அவர் உங்களுக்கு அதில் ஒன்றும் இல்லை எனக் கூறினால், இதை வைத்து நான் என்ன செய்வது, இது உன்னுடைய வேலை, நீதான் அறிந்திருக்க வேண்டும் என அப்போது மற்றொருவர் கூறுவார்.
இந்த நிலை நம் நாட்டை சீரழித்துள்ளது.
இதனை மாற்ற நான் முயற்சி மேற்கொண்டுள்ளேன்.
இத்தகைய செயல்களை செய்வது எவ்வளவு கடினமானது என்பதை நான் அறிவேன், நான் நன்றாகவே அறிவேன்.
ஆனால் அரசியல் ஆதாயம் இருந்தால் மட்டுமே முடிவுகள் எடுக்கப்பட வேண்டுமா, அதில் அரசியல் ஆதாயம் இல்லாவிட்டால், நாம் எந்த முடிவுகளையும் எடுக்கக்கூடாதா என நீங்கள் என்னிடத்தில் கூறுங்கள்.
நாட்டை இவ்வாறான நிலையிலேயே வைத்திருக்க வேண்டுமா?
எனவே, சகோதர, சகோதரிகளே, கொள்கைகளுக்கு ஏற்றவாறு பணியாற்றக்கூடிய, தெளிவான நோக்கங்களுடன் பணியாற்றக்கூடிய, சாதாரண மனிதன் வாழ்வை மாற்றியமைக்க வேண்டும் என்ற கனவுடன் பணியாற்றக்கூடிய அரசை நாடு தேர்ந்தெடுத்துள்ளது.
எங்களது அனைத்து முடிவுகளும், சாதாரண மனிதனின் வாழ்வில் மாற்றத்தை கொண்டு வரக்கூடியதாகும்.
இந்த மெட்ரோ இன்று துவங்கப்பட்டுள்ளது.
இதில் கோடிக்கணக்கான ரூபாய்கள் செலவழிக்கப்பட்டுள்ளது.
இந்தியாவில் உள்ள தலைசிறந்த 10 தொழிலதிபர்கள் இதில் பயணம் செய்வதற்கு வருவார்கள் என நான் நினைக்கவில்லை.
மக்களாகிய நீங்கள் இதில் பயணிக்கப் போகிறீர்கள்.
மக்களாகிய நீங்கள் இதில் பெருமையுடன் பயணம் செய்ய இங்கு வந்துள்ளீர்கள்.
நானும் மக்களாகிய உங்களுக்காகவே இங்கு வந்துள்ளேன்.
நல்ல அரசாட்சிக்கு முக்கியத்துவம் அளிக்கக்கூடிய, நல்ல அரசாட்சிக்கு முயற்சி மேற்கொள்ளப்பட்ட மாநிலங்களின் முன்னேற்றம் சிறந்ததாக உள்ளது என்பதை நீங்கள் கண்டிருப்பீர்கள்.
அரசாட்சியில் எங்கெல்லாம் சீர்திருத்தங்கள் துவங்கப்படுகிறதா, அது அரசாட்சி அமைப்பினை மேம்படுத்துகிறது, அரசு பொறுப்புடைமையாகிறது, ஊழியர்கள் பொறுப்பானவர்களாக ஆகிறார்கள், இந்த ஒட்டுமொத்த அமைப்பும் மற்றும் நிர்வாகமும் பொறுப்பானதாக ஆகிறது, அதன் பின்பாக, நாம் பிரச்சினைகள் வெகுவாக குறைவதை காண்கிறோம்.
திரு.அடல் பிஹாரி வாஜ்பாய் அவர்கள், நல்ல அரசாட்சிக்கு முக்கியத்துவம் அளித்ததுடன், நாட்டின் இணைப்பிற்கு மிகுந்த முக்கியத்துவம் அளித்தார்.
நாட்டின் எந்த சட்டமன்ற உறுப்பினர் அல்லது நாடாளுமன்ற உறுப்பினரை சந்தியுங்கள், ஒரு பொருள் கட்டாயமாக வேண்டுகோளாக வைக்கப்படும்.
அந்த வேண்டுதல் பிரதம மந்திரி கிராமச் சாலைகள் திட்டத்திற்கானதாகும்.
இந்நாட்டில், அத்தகைய நிகழ்வுகளை மறக்கச் செய்வதற்கு பெருமளவிலான முயற்சிகள் மேற்கொள்ளப்படும்.
அனைத்து கிராமத்திற்கும் சாலைகளை கொண்டு செல்ல வேண்டும் என்ற கனவானது, இது திரு.அடல் பிஹாரி வாஜ்பாய் அவர்களின் கனவு என்பதை வெகு சிலரே அறிந்திருப்பார்கள்.
இதனால் இந்தியாவில் உள்ள ஒவ்வொரு கிராமமும் இணைப்புச் சாலையை பெற்றுள்ளது.
நாங்கள் ஆட்சிக்கு வந்த காலத்திலிருந்து, 2019-ம் ஆண்டிற்குள் அனைத்து கிராமங்களும் தரமான சாலையால் இணைக்கப்பட வேண்டும் என்பதற்கான முயற்சிகளை நாங்கள் மேற்கொண்டுள்ளோம்.
நாங்கள் திரு.வாஜ்பாய் அவர்களால் துவங்கப்பட்ட பணியை நிறைவு செய்வோம்.
தங்க நாற்கரச்சாலை, இந்தியா முழுவதையும் இணைக்கும் பணியாகும்.
இந்தியாவில் சாலை அமைக்கும் பணியை ஷேர் ஷா சூரியுடன் தொடர்புபடுத்திய காலம் ஒன்று இருந்தது.
அதற்கு பின்பாக, இந்தியாவை தங்க நாற்கரச் சாலை மூலம் இணைப்பதை திரு.வாஜ்பாய் அவர்களால் மட்டுமே கற்பனை செய்ய முடிந்தது மற்றும் அவரது ஆட்சிக் காலத்தில் அதற்கு அவர் மிகுந்த முக்கியத்துவம் அளித்தார்.
இந்த புதிய சாலை இணைப்புகள், புதிய சாலை வடிவமைப்புகளை பார்க்கும்போது, தற்போது இந்த ஒட்டுமொத்த நாடும், நாம் உலகிற்கு இணையாக உள்ளோம் என நம்புகிறது.
இந்த மெட்ரோ கனவு, அதன் முதல் பயணியான திரு.அடல் பிஹாரி வாஜ்பாய் அவர்களுடையது.
இன்று, பல்வேறு நகரங்களில் மெட்ரோ பணி நடைபெற்று வருகிறது.
விரைவில், 50 நகரங்களில் மெட்ரோ இணைப்புகள் இருக்கும்.
இந்த அளவிற்கு எந்த நாட்டிலும் மெட்ரோ நடைபெறவில்லை என்பதையறிந்து உலகம் வியப்படைந்துள்ளதுடன், உலகிலுள்ள முதலீட்டாளர்கள் இதில் மிகுந்த ஆர்வம் காட்டுகின்றனர்.
நாங்கள் சுமார் 1200 சட்டங்களை அகற்றியுள்ளோம்.
நான் தேர்தலில் போட்டியிடும்போது, முந்தைய காலத்தில் இருந்த அரசுகள் நாங்கள் இந்த சட்டத்தை இயற்றினோம், அந்த சட்டத்தை இயற்றினோம் என உயர்வாக கூறுவதை குறித்து நான் பேசியுள்ளேன்.
இது நல்ல விஷயமாகும்.
சட்டம் இயற்றுவது என்பது நாடாளுமன்றத்தின் தலையாய கடமையாகும்.
அதனை அவர்கள் காலத்திற்கேற்ப இயற்றுவார்கள்.
ஆனால், ஒவ்வொரு நாளும் ஒரு சட்டத்தை அகற்றுவேன் என நான் தேர்தல் பிரச்சாரத்தின்போது கூறினேன்.
நல்ல அரசாட்சியின் பாதைக்கு இந்த சட்ட பின்னல்கள் பெரும் தடையாக உள்ளன.
நீங்கள் ஒரு பணியை மேற்கொள்ள விரும்பினால், நீங்கள் அது தொடர்பாக மூன்று சட்டங்களை காண்பீர்கள்.
அதிகாரி ஒருவர், அப்பணியை மேற்கொள்ள விரும்பினால், அவர் ஒரு சட்டத்தை பயன்படுத்துவார், அவர் அதனை தாமதப்படுத்த விரும்பினால், அவர் வேறொரு சட்டத்தை பயன்படுத்துவார் மற்றும் அவர் அதை குப்பையில் போட விரும்பினால், பிறகு அவர் மூன்றாவது சட்டத்தை பயன்படுத்துவார்.
இதனால் சாதாரண மனிதன் பெரும் பிரச்சினைகளை எதிர்கொள்ள நேரிடுகிறது.
எனவே, இந்த அரசு இதுவரை சுமார் 1200 சட்டங்களை அகற்றியுள்ளது.
நல்ல அரசாட்சி என்ற இப்பிரச்சினை, எனக்கு நன்றாக நினைவில் உள்ளது, நான் பிரதமராக வந்தவுடன், செய்தித்தாள்களில், சிறப்பு செய்தி கட்டுரைகள் வெளியிடப்பட்டன, கட்டம் கட்டி சிறப்பு செய்திகள் வெளியிடப்பட்டன, எது குறித்து தெரியுமா?
திரு.மோடி பிரதமரான பின்பாக, மக்கள் அலுவலகத்திற்கு குறித்த நேரத்தில் சென்றடைய துவங்கிவிட்டனர்.
இப்போது நீங்கள் கூறுங்கள், இது நல்ல செய்தியா அல்லது இச்செய்தி உங்களை சோகத்திற்கு உள்ளாக்கியதா.
திரு.மோடி ஆட்சிக்கு வந்தவுடன் மக்கள் குறித்த நேரத்தில் வரத் துவங்கிவிட்டனர் என பலரும் மகிழ்ச்சியடைந்தனர்.
ஆனால் நான் மிகுந்த வருத்தத்திற்கு உள்ளானேன்.
எனது நாட்டின் நிலை என்ன, ஒரு அலுவலர் அலுவலகத்திற்கு குறித்த நேரத்தில் வந்தால், அதற்காக நாடு மகிழ்ச்சியடைகிறது.
நாம் எத்தகைய சோகமான காலத்தை அவர்கள் காண்கிறார்கள் என்பதற்கு இது ஒரு நேரடி உதாரணமாகும்.
இன்று, நான் உங்கள் உற்சாகமிக்க முதல்வர் திரு.ஆதித்யநாத் யோகி அவர்களை மனதார பாராட்டுகிறேன்.
அவர் உத்தரப்பிரதேசத்தை மிக தலைசிறந்த முறையில் எடுத்துச் செல்கிறார்.
அவர் வளர்ச்சிக்கான அனைத்து திசைகளிலும் முன்னேறி வருகிறார்.
அவர் நல்ல அரசாட்சிக்கு முக்கியத்துவம் அளிக்கிறார்.
ஆனால் அவரது உடையை கண்டு, அவரால் வாழ்க்கையில் நவீன அணுகுமுறையை கொண்டு வர இயலாது என்ற பொய்யான செய்தியை மக்கள் பரப்பி வருகின்றனர்.
அவர் இயற்கையின் மீதும், பழைய நம்பிக்கைகளினாலும் கட்டுப்பட்டிருக்கலாம்.
ஆனால் இன்று, எந்த முதல்வரும் நொய்டாவிற்கு வரமாட்டார்கள் என்ற பிம்பம் உருவாக்கப்பட்டதை, எதுவும் கூறாமல், தனது நடத்தை மூலம் மட்டுமே திரு.யோகி அவர்கள், அந்த பிம்பத்தை ஏற்றுக் கொள்ள இயலாது என்பதையும், அந்த நம்பிக்கைகள் தவறானது என்பதையும் நிரூபித்துள்ளார்.
நவீன காலத்தில் இவ்வாறு இருக்க முடியாது.
எனவே, அவரை மீண்டும் ஒரு முறை நான் மனதார பாராட்டுகிறேன்.
சில இடங்களுக்கு செல்வதன் மூலம் தனது பதவி பறிபோய்விடும் என்ற பயத்துடன் முதல்வர்கள் வாழ்ந்து வந்தால், அத்தகைய நபர்களுக்கு முதல்வராக எந்தவித உரிமையும் கிடையாது.
மூடநம்பிக்கைகளில் சிக்கிக் கொண்டுள்ள எந்த சமுதாயமும் முன்னேற இயலாது.
நாம் தொழில்நுட்ப யுகத்தில் வாழ்கிறோம், நாம் அறிவியல் யுகத்தில் வாழ்கிறோம்.
பக்திக்கென தனி இடம் உள்ளது ஆனால், கண்மூடித்தனமான நம்பிக்கைக்கு எந்தவித இடமும் கிடையாது.
நான் குஜராத்தில் முதல்வராக ஆனபோது, தற்போது இப்பிரச்சினை உத்தரப்பிரதேசத்தில் மட்டும் இருக்கவில்லை.
இந்தியாவில் உள்ள பல மாநிலங்களில், பல்வேறுவிதமான மூடநம்பிக்கைகள் கொண்ட பல நகரங்கள் உள்ளன.
நீங்கள் ஒரு முதல்வர் சீருந்து ஒன்றை வாங்கியதைப் பார்த்திருப்பீர்கள்.
நான் நவீன யுகத்தை பற்றி பேசுகிறேன்.
சிலர் அவரிடத்தில் சீருந்தின் வண்ணம் பற்றி கூறியிருப்பார்கள் எனவே அவர் சீருந்தில் எலுமிச்சை, பச்சை மிளகாய் உள்ளிட்டதை வைக்கிறார்.
நாட்டிற்கு அத்தகைய மக்கள் என்ன உணர்வை ஊட்ட விரும்புகிறார்கள்?
அத்தகைய மூடநம்பிக்கைக்குட்பட்டு வாழ்பவர்கள், பொது வாழ்க்கைக்கு மிகுந்த ஆபத்தானவர்கள்.
இந்தியா முழுவதில் அத்தகைய நம்பிக்கைகள் மற்றும் யூகங்களில் சிக்கிக்கொண்ட பல்வேறு அரசுகள் மற்றும் முதல்வர்கள் உள்ளனர்.
நான் குஜராத்தில் முதல்வரானபோது, ஆறு மற்றும் ஏழு இடங்களுக்கு நான் செல்லக்கூடாது என என் கவனத்திற்கு கொண்டு வந்தனர்.
யாராவது அங்கு சென்றால், அவர் முதல்வராக தொடர்ந்து இருக்க முடியாது, அவர் தனது பதவியை இழப்பார்.
எனவே, ஒரு வருடத்திற்குள்ளாக அத்தகைய இடங்களுக்கு சென்றுவிட வேண்டும் என நான் முயற்சி மேற்கொண்டேன்.
குஜராத்தில் உள்ள அத்தகைய இடங்களுக்கு சென்றேன்.
இந்த மூடநம்பிக்கைகளால் எந்த முதல்வரும் கடந்த முப்பது, நாற்பது ஆண்டுகளாக அத்திசைகளில் செல்லவில்லை.
நான் அத்தகைய ஒவ்வொரு இடத்திற்கும் மிகுந்த முக்கியத்துவம் அளித்து சென்றேன்.
அதற்கு பின்பாகவும் முதல்வராக நீண்ட காலத்திற்கு பணியாற்றும் வாய்ப்பை பெற்றேன்.
தற்போது, அந்த கிராமம், அந்த வட்டம் அல்லது அந்த நகரம் என்ன குற்றம் செய்தது?
ஆனால் இன்று, திரு.யோகி அவர்கள், நொய்டாவின் மீது இருந்த கறையை தானாகவே அகற்றியுள்ளார்.
நீங்கள் மிகுந்த பாராட்டுக்குரியவர்களாகிறீர்கள்.
சகோதர, சகோதரிகளே, நல்ல அரசாட்சி மற்றும் திரு.அடல் பிஹாரி வாஜ்பாய் அவர்களின் பிறந்த நாள்.
நான் நல்ல அரசாட்சியை குறித்து பேசும்போது, சில உண்மைகளை உங்கள் முன் வைத்திட விரும்புகிறேன்.
புதிய உரத் தொழிற்சாலை ஒன்று துவங்கும்போது, உரத் தயாரிப்பு அதிகரிக்கும், இது சிறு குழந்தைக்கும் தெரியும்.
ஆனால், நாட்டில் எந்த புதிய உரத் தொழிற்சாலையும் துவங்காமல், எங்கள் அரசு பொறுப்பேற்ற பின்பாக உடனடியாக, நல்ல அரசாட்சிக்கு முக்கியத்துவம் அளிக்கப்பட்டது, தேவையான கொள்கைகள் உருவாக்கப்பட்டன, அதற்கான பயணத்திட்டம் உருவாக்கப்பட்டது மற்றும் செயல்படுத்தப்பட்டது.
உரத் தொழிற்சாலை ஒன்றைக்கூட துவக்காமல், ஏறக்குறைய இரண்டு மில்லியன் டன்கள் அதிகமாக உரம் தயாரிக்கப்பட்டது.
அதே தொழிற்சாலைகள், அதே இயந்திரங்கள், அதே மூலப் பொருட்கள், அதே தொழிலாளர்கள், நல்ல அரசாட்சிக்கு முக்கியத்துவம் அளிக்கப்பட்ட பின்பாக.
எந்தவித புதிய தொழிற்சாலையையும் துவங்காமல், அதே பழைய அமைப்பிலிருந்து, 18-20 லட்சம் டன்கள் அதிகமான உர உற்பத்தி.
நல்ல அரசாட்சியால் இது நிகழப் பெற்றது.
சகோதர, சகோதரிகளே, ரயில் தடங்கள் போடும் பணியில் ஈடுபட்டுள்ள தொழிலாளர்களின் எண்ணிக்கை அதே தான், அதே சாலைகள் மற்றும் வழிகள், அதே ரயில்வே துறைதான், அதே முடிவெடுப்பாளர்கள்தான், கோப்புகள் நகரும் முறைகளும் அதே தான், இருப்பினும், ஒரு நாளில் போடப்படும் தடத்தின் நீளம், எங்கள் அரசு பொறுப்பேற்ற பின்பாக, இரண்டு மடங்காக உயர்ந்துள்ளது.
காரணம்: தெளிவான கொள்கைகள் மற்றும் தெளிவான நோக்கங்கள் மற்றும் நல்ல அரசாட்சிக்கு முக்கியத்துவம், அவைதான் இதன் விளைவாகும்.
அதுபோன்றே, ஏற்கனவே உள்ள தடத்திற்கு, இரட்டை தடம் அமைத்தல் பணி.
நாங்கள் ஆட்சிக்கு பொறுப்பேற்றவுடன் முந்தைய அரசுகளுடன் ஒப்பிடும்போது, ஒற்றை வழித்தடத்தை இரட்டை வழித்தடமாக மாற்றும் பணி இரண்டு மடங்கு வேகத்தில் செயல்படுத்தப்படுவதற்கு என்ன காரணம்.
நல்ல அரசாட்சியே அதன் காரணம்.
சகோதர, சகோதரிகளே, சாலைகள் மற்றும் நெடுஞ்சாலைகள் போடும் பணி, முன்பு, ஒரே நாளில் தேசிய நெடுஞ்சாலைகள் போடப்பட்டன.
அரசு திடீரென்று பணக்காரராக ஆகவில்லை, ஆனால் ஒவ்வொரு பைசாவையும் சிறந்த முறையில் செலவழிக்கப்பட்டன, ஒவ்வொரு இயந்திரமும் சிறந்த முறையில் உபயோகிக்கப்பட்டன, நேரம் சிறப்பாக கையாளப்பட்டது.
தேசிய நெடுஞ்சாலை அமைக்கும் பணி, முந்தைய அரசின் மேற்கொள்ளப்பட்ட பணியை ஒப்பிடுகையில், இரண்டு மடங்கு உயர்ந்துள்ளதற்கு நல்ல அரசாட்சியின் கொள்கைகளே அதன் காரணமாகும்.
நல்ல அரசாட்சியே இதற்கு காரணம்.
சகோதர, சகோதரிகளே, நம் நாடு உலக வணிக யுகத்தில் உள்ளது.
நமது கடல்கள் மற்றும் துறைமுகங்கள் முக்கியமானவை.
நம் சரக்கு போக்குவரத்து எதிர்மறையாக இருந்தது.
என்ன இருந்தாலும், வளர்ச்சி இல்லை.
நாம் அதைவிட மிகவும் பின்னோக்கி சென்றோம்.
நாங்கள் ஆட்சிக்கு வந்தவுடன் உலகம் மாறவில்லை; நாம் மாறினோம், அரசு மாறியது, நோக்கங்கள் மாறியது, நல்ல அரசாட்சிக்கு மிகுந்த முக்கியத்துவம் அளிக்கப்பட்டது.
முன்பு எதிர்மறையாக இரந்த சரக்கு போக்குவரத்தின் நிலை மாறி, இன்று 11 சதவீதம் அளவிற்கு உயர்ந்துள்ளது.
ஏனெனில் நாங்கள் நல்ல அரசாட்சியை கொண்டு வந்துள்ளோம்.
சகோதர, சகோதரிகளே, புதுப்பிக்கத்தக்க எரிசக்தி, சூரிய எரிசக்தி, காற்று எரிசக்தி, நீர் மின்சாரத் திட்டம், அணு ஆயுத எரிசக்தி திட்டம், ஆகிய இத்துறைகளில் நாங்கள் இன்று பணியாற்றும் முறையினால், முன்பு இருந்ததைவிட, இரு மடங்காக புதுப்பிக்கத்தக்க எரிசக்தி உயர்ந்துள்ளது.
சகோதர, சகோதரிகளே, இது நல்ல அரசாட்சியினால் மட்டுமே நடைபெற்றது.
கடந்த ஆட்சியின்போது, குறைந்த மின்சக்தியை கொண்டு செயல்படும் எல்.இ.டி.
விளக்கை ஒருவர் சந்தையில் வாங்கச் சென்றால், மூன்றரை ஆண்டுகளுக்கு முன்பாக, நான் ஆட்சிக்கு வருவதற்கு முன்பாக, எல்.இ.டி.
விளக்கின் விலை ரூ.350 ஆக இருந்தது, இன்று ரூ.40-50 அது விற்கப்படுகிறது என்பதையறிந்து நீங்கள் வியப்படைவீர்கள்.
28 கோடி எல்.இ.டி.
விளக்குகள் இந்திய குடும்பங்களுக்கு வழங்கப்பட்டுள்ளன, எல்.இ.டி.
விளக்குகள் பொருத்தப்பட்ட வீடுகளில், 14 ஆயிரம் கோடி ரூபாய் சேமிக்கப்பட்டுள்ளது, சிலர் ரூ.200 சேமித்துள்ளனர், சிலர் ரூ.500 சேமித்துள்ளனர், சிலர் ரூ.1000 சேமித்துள்ளனர் மற்றும் சிலர் ரூ.2000 சேமித்துள்ளனர்.
இது மட்டுமல்ல, எல்.இ.டி.
விளக்குகளின் விலை குறைப்பு காரணமாக நடுத்தர குடும்பங்கள் சுமார் 6,000 கோடி ரூபாய் சேமித்துள்ளன.
இது நல்ல அரசாட்சி இருந்தால் எவ்வாறு விஷயங்கள் மாறும் என்பதற்கு நேரடி உதாரணமாகும்.
சகோதர, சகோதரிகளே, நல்ல அரசாட்சி இருந்தால், குறிப்பிட்ட காலவரையறைக்குள் அட்டவணைகள் அமைக்கப்படும்.
கொள்கையின் அடிப்படையில் நாடு ஆட்சி செய்யப்படுகிறது; அது ஒருவரின் விருப்பங்களுக்கு ஏற்ப ஆட்சி செய்யப்படவில்லை.
கொள்கை கருப்பு & வெள்ளையாக உள்ளதால், எவ்வித பாகுபாடும் இருப்பதில்லை.
பாகுபாடு இல்லாதபோது, ஊழலுக்கான வாய்ப்புகள் வெகுவாக குறைக்கப்படுகிறது.
சகோதர, சகோதரிகளே, திரு.அடல் பிஹாரி வாஜ்பாய் அவர்களின் சிக்கனமான வாழ்க்கையின் உணர்வை எடுத்துக் கொண்டும், நம் நாட்டில் நல்ல அரசாட்சி மூலமும், நாங்கள் நாட்டை உச்ச நிலைகளுக்கு எடுத்துச் செல்ல முயன்று வருகிறோம்.
ஒவ்வொருவருடனும் இணைந்து, அனைவருக்குமான வளர்ச்சி என்ற சூத்திரத்தின் மூலம் நாங்கள் முன்னோக்கி செல்கிறோம்.
நாங்கள் வளர்ச்சியை பற்றி பேசும்போது, அது அனைவரையும் சென்றடைய வேண்டும், அது விரிவானதாக இருக்க வேண்டும்; அனைத்திலும் வளர்ச்சி, அனைவருக்காகவும் வளர்ச்சி, அனைவரும் பங்கேற்கும் வகையில் இணைப்பு கொண்டிருக்க வேண்டும், எதிர்காலத்தை கருத்தில் கொண்டு அதனை செய்ய வேண்டும் என்ற அனைத்தையும் அது உள்ளடக்கியதாகும், எனவே, நல்ல அரசாட்சியின் மூலம் வளர்ச்சியுடன் நோக்கி முன்னோக்கி செல்கிறோம்.
நாட்டின் அனைத்து பகுதியையும் இணைக்க திரு.அடல் பிஹாரி வாஜ்பாய் எந்த வழியில் பணியாற்றினாரோ, இணைப்பிற்காக, சாலை அமைத்தலில் எந்த வகையில் பணியாற்றினாரோ; ஆகையால், திரு.அடல் பிஹாரி வாஜ்பாய் அவர்களின் நல்ல அரசாட்சியை நான் ஒரே வாக்கியத்தில் கூற விரும்பினால், இந்திய சாலைகளின் கடவுள் என நான் கூறுவேன்.
சாலைகளின் உலகை புதிய உச்சங்களுக்கு கொண்டு சென்று மக்களை இணைக்கும் பணியை திரு.வாஜ்பாய் அவர்கள் மேற்கொண்டார்.
இன்று, அவரது பிறந்த நாளில், புனித கிறிஸ்துமஸ் பண்டிகை நாளில், திரு. மதன்மோகன் மாளவியா அவர்களின் பிறந்த நாளையொட்டி, உத்தரப்பிரதேசத்தையும், தில்லியையும் இணைக்கும் இந்த மெட்ரோவை நாட்டிற்கு அர்ப்பணிப்பதில் நான் மிகவும் பெருமையடைகிறேன்.
இந்நிகழ்ச்சிக்கு அழைத்ததற்காக உத்திரபிரதேச அரசிற்கு நான் மீண்டும் ஒருமுறை நன்றி தெரிவிக்கிறேன்.
உத்தரப்பிரதேச மக்களுக்கு நான் நன்றி தெரிவித்துக் கொள்கிறேன்.
நொய்டா மக்களுக்கும் நான் நன்றி தெரிவித்துக் கொள்கிறேன்.
மிக-மிக நன்றி.
