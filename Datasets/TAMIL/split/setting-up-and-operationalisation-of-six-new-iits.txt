பிரதமர் திரு நரேந்திர மோடி தலைமையில் கூடிய மத்திய அமைச்சரவை, ஆந்திர பிரதேசம், சட்டீஸ்கர், கோவா, ஜம்மு, கேரளா மற்றும் கர்நாடகாவில், ஆறு புதிய ஐஐடிக்களை அமைக்க ஒப்புதல் அளித்தது.
தொடக்கத்தில் இந்த ஐஐடிக்களுக்கு சட்டபூர்வ அங்கீகாரம் அளிக்க அவற்றை கூட்டுறவு சங்கங்களாக, கூட்டுறவு சங்கங்கள் பதிவுச் சட்டம் 1860ன் படி பதிவு செய்து செயல்படுத்தவும், பின்னாளில், இந்திய தொழில்நுட்பக் கல்வி நிறுவனச் சட்டம் 1961ல் திருத்தங்கள் செய்யவும் அமைச்சரவை ஒப்புதல் அளித்தது.
ஒவ்வொரு ஐஐடியும், முதலாண்டில் 180 மாணவர்களையும், தற்காலிகம் மற்றும் மாறுதல் உட்பட, இரண்டாம் ஆண்டில் 450 மாணவர்களையும், மூன்றாம் ஆண்டில் 928 மாணவர்களையும் (840 இளங்கலை, 80 முதுகலை மற்றும் 8 ஆராய்ச்சி) கொண்டிருக்கும்.
இந்த ஐஐடிக்களை நடத்துவதற்காக 2015-2016 முதல் 2018-19 வரை 1411.80 கோடி செலவு பிடிக்கும்.
இந்த ஐஐடிக்கள் முதல் மூன்று ஆண்டுகளுக்கு தற்காலிகமான இடத்திலும், நான்காம் ஆண்டில் அவர்களுக்கான நிரந்தர இடத்திலும் செயல்படும்.
ஒவ்வொரு ஐஐடியும், பத்து மாணவர்களுக்கு ஒரு ஆசிரியர் என்ற விகிதத்தில் ஆசிரியர் பணியிடங்களை கொண்டருக்கும்.
பின்னணி
ஐஐடி சட்டம் 1961ல் மேற்கொள்ள சட்டத் திருத்தத்தை பாராளுமன்றத்தில் கொண்டு வர காலம் ஆகும் என்பதால், புதிதாக உருவாக்கப்பட்டுள்ள இந்த ஆறு ஐஐடிக்ளும், கூட்டுறவு சங்கங்களாக, கூட்டுறவு சங்கங்கள் பதிவுச் சட்டம் 1860ன் கீழ் பதிவு செய்யப்படுகின்றன.
ஐஐடி சட்டம் 1961ல், புதிய ஐஐடிக்களை நிறுவுவதற்கு வழிவகை இல்லை.
அந்த சட்டத்திற்கு பிறகு உருவாக்கப்பட்ட ஒவ்வொரு ஐஐடிக்கும், சட்டத் திருத்தம் மேற்கொள்ளப்பட்டது.
2015-2016 கல்வி ஆண்டில், மாணவர் சேர்க்கைக்கு முன், ஐஐடிக்கள் சட்டத்தில் சட்டத் திருத்தம் மேற்கொள்வது சாத்தியம் இல்லை என்பதால், கூட்டுறவு சங்கங்களாக இந்த ஐஐடிக்களை செயல்படுத்துவது என்று முடிவெடுக்கப்பட்டுள்ளது.
***
