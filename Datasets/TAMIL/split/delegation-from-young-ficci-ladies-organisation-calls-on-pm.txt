மகளிர் தொழில்முனைவோர் கூட்டமைப்பான யங் ஃபிக்கி லேடீஸ் ஆர்கனைசேஷனைச் சேர்ந்த 25 உறுப்பினர்கள் கொண்ட குழுவினர் பிரதமர் திரு. நரேந்திர மோடியை இன்று புது தில்லியில் சந்தித்தனர்.
மகளிர் தொழில் முனைவு, பெண்களுக்கு அதிகாரமளித்தல் உள்ளிட்ட தலைப்புகளில் மகளிர் குழுவினர் பிரதமருடன் கலந்துரையாடினர்.
குழுவினர் எழுப்பிய பல்வேறு கேள்விகளுக்கு பிரதமர் விரிவாக பதிலளித்தார்.
ஸ்வச் பாரத் இயக்கம், ”கழிவிலிருந்து செல்வம்” என்ற தொழில்முனைவுக்கு சிறந்த வாய்ப்பு அளிப்பதோடு பொதுசுகாதரத்திற்கும் குறிப்பிடத்தக்க பலன்களை அளிக்கிறது என்று பிரதமர் தெரிவித்தார்.
நீர் சேமிப்பு பற்றிய கேள்விக்கு பதிலளித்த பிரதமர், நாம் அனைவரும் நீரை சிக்கனமாக பயன்படுத்துவதிலும், நுண்நீர் மற்றும் சொட்டு நீர் பாசனத்திலும் தனித்தனியே கவனம் செலுத்த வேண்டும் என்று கேட்டுக் கொண்டார்.
குடும்ப விழுமியங்கள், பன்முகத்தன்மையை ஏற்றுக் கொள்வது, சுற்றுச்சூழல் விழிப்புணர்வு ஆகிய மூன்றும் தான் நாம் போற்றிக் காக்கவேண்டிய இந்தியாவின் மிகச் சிறந்த பாரம்பரியங்கள் என்றும் பிரதமர் கூறினார்.
கல்வி, திறன் மேம்பாடு, கலை, கலாச்சாரம், பெண்கள் பாதுகாப்பு உள்ளிட்ட தலைப்புகளிலும் கலந்துரையாடினர்.
