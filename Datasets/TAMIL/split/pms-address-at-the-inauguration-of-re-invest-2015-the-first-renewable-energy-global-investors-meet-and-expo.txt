புதுப்பிக்கத்தக்க ஆற்றல் குறித்த சர்வதேச முதலீட்டாளர்கள் மாநாடு, கண்காட்சி “மறு-முதலீடு 2015”– பிரதமர் உரை
புதுப்பிக்கத்தக்க ஆற்றல் துறையில் இந்தியா எடுக்கும் முயற்சி நாட்டில் உள்ள ஏழைகளுக்கு உலக தரம் வாய்ந்த மின்னாற்றல் கிடைப்பதை உறுதி செய்யும் நோக்கத்தோடு எடுக்கப்படுகிறது – பிரதமர்
புதுப்பிக்கத்தக்க ஆற்றல் உற்பத்தியில் இந்தியா மெகாவாட்டிலிருந்து ஜிகாவாட் திறனை நோக்கி முன்னேறுகிறது – பிரதமர்
புதுப்பிக்கத்தக்க ஆற்றல் துறையில் இந்தியா எடுக்கும் முயற்சி நாட்டில் உள்ள ஏழைகளுக்கு உலக தரம் வாய்ந்த மின்னாற்றல் கிடைப்பதை உறுதி செய்யும் நோக்கத்தோடு எடுக்கப்படுகிறது என்று பிரதமர் திரு. நரேந்திர மோடி கூறியுள்ளார்.
இன்று புது தில்லியில் நடந்த புதுப்பிக்கத்தக்க ஆற்றல் குறித்த சர்வதேச முதலீட்டாளர்கள் மாநாடு, கண்காட்சி “மறு-முதலீடு 2015” நிகழ்ச்சியைத் துவக்கிவைத்த போது பிரதமர் இதனை தெரிவித்தார்.
புதுப்பிக்கத்தக்க ஆற்றல் உற்பத்தியில் இந்தியா மெகாவாட்டிலிருந்து ஜிகாவாட்டை நோக்கி முன்னேறுகிறது என்பதை குறிப்பிட்ட பிரதமர், நாட்டில் இன்றளவும் பல லட்ச குடும்பங்கள் மின்வசதி இல்லாமல் அவதிபடுகிறது என்பதைச் சுட்டிக்காட்டினார்.
நாட்டில் உள்ள கடை நிலையில் உள்ள குடும்பத்தை மின்வசதி சென்றடையும் வரை நாட்டின் வளர்ச்சி ஒரு சாதாரண மனிதனுக்கு பலன் அளிக்காது என்று அவர் தெரிவித்தார்.
உலகமயமாக்கத்தில் நகரும் இந்தக் காலத்தில் மின்சக்தி உற்பத்தி மற்றும் இணைப்பில் மாபெரும் முயற்சிகளை எடுப்பதைத் தவிர வேறு எந்த வழியும் இல்லை என்று பிரதமர் கூறினார்.
புதுப்பிக்கத்தக்க ஆற்றல் துறைக்கு இந்தியா அளிக்கும் முக்கியத்துவம் உலகத்தைத் தன் பக்கம் திருப்பும் நோக்கத்ததை கொண்டது அல்ல, ஆனால் தன் மக்களின் மின்சக்தித் தேவையைப் பூர்த்தி செய்வதற்காகவே இதற்கு முக்யித்துவம் அளிக்கப்படுகிறது.
மின்சக்தியின் ஏழு முக்கிய வகைகள் குறித்து பிரதமர் பேசினார்.
இந்தியா இதுவரை அணல், புனல், வாயு, அணு சக்தி ஆகிய திட்டங்களை முதன்மையாக கொண்டு செயல் பட்டுவருகிறது.
ஆனால் தற்போது சூரிய மின்சக்தி, காற்றாலை மின்சக்தி மற்றும் இயற்கை எரிவாயு ஆகியவற்றிற்கும் நாம் முக்கியத்துவம் அளிக்க வேண்டும் என்று தெரிவித்தார்.
ஏராளமான சூரிய கதிர்வீச்சு கொண்ட 50 நாடுகளின் கூட்டமைப்பை உருவாக்கும் முயற்ச்சியை இந்தியா தற்போது மேற்கொண்டுவருகிறது.
இது சூரிய எரிசக்தி துறையில் பல ஆராய்ச்சிகள் மற்றும் தொழில்நுட்பங்களை உருவாக்கப் பயன்படும்.
இதன் மூலம் தொலைதூர இடங்களுக்கும் ஏழை மக்களுக்கும் மின் வசதி செய்து கொடுக்க முடியும்.
இத்துறையில் கிடைக்கும் பலனை மேலும் அதிகரிக்க சூரிய சக்தி மற்றும் காற்றாலை சக்தி ஆகிய இரண்டின் பலனையும் சேர்க்கும் உயர்ரக மின்சக்திப் பூங்காக்களை உருவாக்குமாறு பிரதமர் யோசனை தெரிவித்தார்.
மின் சக்தியை உருவாக்கவும் நீரோடைகளில் மேற்பரப்பு நீராவியாதலையும் தடுக்க நீரோடைகளின் மேல்பரப்பில் சூரிய ஒளித் தகடுகள் பொருத்துவதை ஊக்குவித்தார்.
கட்டிடத்தின் மேற்கூரைகளிலிருந்தும் சூரிய சக்தி உருவாக்குவது குறித்தும் பிரதமர் பேசினார்.
ஊரக பகுதிகளில் விவாசாயிகளுக்குச் செலவைக் குறைக்க சூரிய சக்தியில் இயங்கும் நீரிரைக்கும் இயந்திரங்களைப் பொருத்தவேண்டிய அவசியத்தை எடுத்துரைத்தார்.
நீர் சேமிப்பதற்கும் விவசாயிகளுக்கு பயிர் மகசூல் அதிகரிக்கவும் நுண்ணீர் பாசனம் தேவை என்றும் பிரதமர் குறிப்பிட்டார்.
இது தொடர்பாக மாநில அரசுகள் எடுத்துள்ள பல முயற்சிகளை அவர் வரவேற்றார்.
இந்த கூட்டு முயற்சி நம் நாட்டை நிச்சயமாக மெகாவாட்டிலிருந்து ஜிகாவாட் உற்பத்தி திறனுக்கு கொண்டு செல்லும் என்று அவர் நம்மிக்கை தெரிவித்தார்.
புதிப்பிக்கத்தக்க ஆற்றல் துறையில் ஒரு நாடு உலகை வழிநடத்தி செல்ல முடியும் என்றால் அது இந்தியாதான் என்று பிரதமர் குறிப்பிட்டார்.
இயற்கையை நேசிப்பதும் இயற்கையோடு ஒன்றி வாழ்வதும் இந்தியாவின் உயிரோடு கலந்த மரபு சார்ந்த ஒன்றாகும் என்று பிரதமர் கூறினார்.
அனால், அதேசமயம் நாம் முன்னேற நமது கலாச்சாரத்தையும் மரபையும் மட்டுமே சார்ந்து இருக்க முடியாது.
இந்த துறையின் பலனை முழுமையாக பெற நாம் தொடர்ந்து முயற்சிகளை எடுக்கவேண்டும் என்று பிரதமர் வலியுறித்தினார்.
புதுப்பிக்கத்தக்க ஆற்றல் துறையில் நிலையான தொழில்நுட்ப ஆராய்ச்சிகளை மேற்கொள்ள வேண்டும்.
மேலும், இந்தியாவில் உற்பத்தி செய்வோம் முயற்சியின் ஒரு பகுதியாக புதுப்பிக்கத்தக்க ஆற்றல் துறையில் தேவைப்படும் கருவிகளை உள்நாட்டிலேயே உற்பத்தி செய்யும் முயற்சிகளை எடுக்க வேண்டும் என்று பிரதமர் திரு. நரேந்திர மோடி கேட்டுக்கொண்டார்.
மத்திய வர்த்தகம் மற்றும் தொழில் துறை இணை அமைச்சர் (தனி பொறுப்பு) திருமதி நிர்மலா சீதாராமன், மின்சாரம், நிலக்கரி, நவீன மற்றும் புதுப்பிக்கத்தக்க ஆற்றல் துறை இணையமைச்சர் (தனி பொறுப்பு) திரு. பியூஷ் கோயல் ஆகியோரும் இந்த நிகழ்ச்சியில் கலந்துகொண்டனர்.
