ವೇದಿಕೆಯಲ್ಲಿ ಉಪಸ್ಥಿತರಿರುವ ಡಾಲ್ಮಿಯಾ ಭಾರತ ಸಮೂಹದ ವ್ಯವಸ್ಥಾಪಕ ನಿರ್ದೇಶಕರಾದ ಶ್ರೀ ಡಾಲ್ಮಿಯಾ ಅವರೇ, ಅಭಿವೃದ್ಧಿಗಾಗಿ ಯುವಕರು ಸಮೂಹದ ಮಾರ್ಗದರ್ಶಕರಾದ ಮೃತ್ಯುಂಜಯ ಸಿಂಗ್ ಅವರೇ, ಅಧ್ಯಕ್ಷರಾದ ಶ್ರೀ ಪ್ರಫುಲ್ ನಿಗಮ್ ಅವರೇ, ಗ್ರಾಮೀಣ ಸಾಧಕರಾದ ಶ್ರೀ ಚೈತ್ ರಾಮ್ ಪವಾರ್ ಅವರೇ, ಇಲ್ಲಿ ಉಪಸ್ಥಿತರಿರುವ ಎಲ್ಲ ಹಿರಿಯರೇ ಹಾಗೂ ನನ್ನ ಪ್ರೀತಿಯ ಯುವ ಸ್ನೇಹಿತರೇ, ಇಲ್ಲಿ ನನಗೆ ಈ ವಿಶೇಷ ಉತ್ತೇಜನಾ ಕಾರ್ಯಕ್ಕೆ ಪ್ರೋತ್ಸಾಹ ನೀಡುತ್ತಿರುವ ದೇಶದ ಕೆಲವು ಸಾಧಕರನ್ನು ಗೌರವಿಸುವ ಅವಕಾಶ ಲಭಿಸಿದೆ.
ಒಂದು ಗ್ರಂಥಾಲಯದ ಪ್ರಾರಂಭವನ್ನು ಮಾಡಲಾಗಿದೆ.
ಹಾಗೂ ಗ್ರಾಮೀಣ ಭಾರತ ಕುರಿತ ಒಂದು ಶ್ವೇತ ಪತ್ರವನ್ನು ಕೂಡಾ ಬಿಡುಗಡೆ ಮಾಡಲಾಗಿದೆ.
ದೇಶದ ಎಲ್ಲ ಅವಶ್ಯಕತೆಗಳನ್ನು ಗಮನದಲ್ಲಿಟ್ಟುಕೊಂಡು, ಆ ಅವಶ್ಯಕತೆಗಳಿಗೆ ಪ್ರಾಥಮಿಕತೆ ನೀಡಿ, ತಾವು ಕಾರ್ಯ ನಿರ್ವಹಿಸುತ್ತಿರುವುವುದು ನನಗೆ ಸಂತಸ ತಂದಿದೆ.
ತಮ್ಮಗಳ ಇಲ್ಲಿನವರೆಗಿನ ಸಾಧನೆಗಾಗಿ ನಾನು ತಮಗೆ ಅಭಿನಂದನೆಗಳನ್ನು ಸಲ್ಲಿಸುತ್ತಿದ್ದೇನೆ.
ತಮ್ಮ ಈ ಸಾಧನೆ ಹೀಗೆಯೇ ಮುಂದುವರೆಯುತ್ತಿರಲಿ, ಇದಕ್ಕಾಗಿ ಸರಕಾರದ ಸಹಕಾರ ತಮ್ಮೊಂದಿಗಿರುತ್ತದೆ ಹಾಗೂ ನನ್ನ ಶುಭಾಶಯಗಳು ಕೂಡಾ ನಿಮ್ಮೊಂದಿಗಿರುತ್ತದೆ.
ಸ್ನೇಹಿತರೆ, ಇಂದು ನಮ್ಮ ದೇಶ ಪರಿವರ್ತನೆಯ ಒಂದು ಪ್ರಮುಖ ಕಾಲಘಟ್ಟದಲ್ಲಿ ಮುನ್ನಡೆಯುತ್ತಿದೆ.
ಕಳೆದ ನಾಲ್ಕು ವರ್ಷಗಳಲ್ಲಿ ದೇಶ ಹೇಗೆ 21ನೇ ಶತಮಾನದಲ್ಲಿ ಉನ್ನತ ಶಿಖರವನ್ನು ತಲುಪಲು ಹೇಗೆ ಮುನ್ನಡೆಯುತ್ತಿದೆ ಎಂಬುದನ್ನು ತಾವುಗಳು ಗಮನಿಸಿರುತ್ತೀರಿ.
ನಾಲು ವರ್ಷಗಳಲ್ಲಿ ದೇಶದ ಗೌರವ, ಪ್ರತಿಷ್ಠೆ ಹೆಚ್ಚಿದೆ, 125 ಕೋಟಿ ಭಾರತೀಯರು ವಿಶ್ವ ಭೂಪಟದಲ್ಲಿ ತಮ್ಮ ಹೆಜ್ಜೆಯನ್ನು ಸ್ಥಾಪಿಸಿದ್ದಾರೆ.
“ಭಾರತ ಹಾರಲು ಸಿದ್ಧವಾಗಿದೆ”.
ಸ್ನೇಹಿತರೆ, ಭಾರತವನ್ನು ದುರ್ಬಲ ಐದು ರಾಷ್ಟ್ರಗಳೆಂದು ಪರಿಗಣಿಸುತ್ತಿದ್ದ ದಿನಗಳು ಕಳೆದುಹೋಗಿವೆ.
ಭಾರತ ಇಂದು ದೇಶದ 125 ಕೋಟಿ ಭಾರತೀಯರ ಸಾಮರ್ಥ್ಯದಿಂದ ಅತಿ ವೇಗವಾಗಿ ಬೆಳೆಯುತ್ತಿರುವ ರಾಷ್ಟ್ರಗಳಲ್ಲಿ ಒಂದಾಗಿದೆ.
ನಾವು ಇನ್ನೂ ವೇಗವಾಗಿ ಮುನ್ನಡೆಯುತ್ತೇವೆ.
ಒಂದು ಅಂತಾರಾಷ್ಟ್ರೀಯ ವರದಿಯ ಪ್ರಕಾರ ದಾಖಲೆ ವೇಗದಲ್ಲಿ ಭಾರತದಲ್ಲಿ ಬಡತನ ನಿರ್ಮೂಲನೆಯಾಗುತ್ತಿದೆ.
ವರದಿಯ ಪ್ರಕಾರ ಕಳೆದ ಎರಡು ವರ್ಷಗಳಲ್ಲಿ ಸುಮಾರು ಐದು ಕೋಟಿ ಜನರು ಬಡತನ ರೇಖೆಯಿಂದ ಮೇಲೆ ಬಂದಿದ್ದಾರೆ.
ಇದನ್ನು ಮಾಡುವವರು ಯಾರು ಎಂದು ತಾವು ಅಲೋಚಿಸುತ್ತಿದ್ದಿರಿ.
ಭಾರತೀಯರು ಇದನ್ನು ಸಾಧ್ಯವನ್ನಾಗಿ ಮಾಡಿ ತೋರಿಸಿದ್ದಾರೆ.
ಸರ್ಕಾರವು ಇದನ್ನು ಸಾಧ್ಯವನ್ನಾಗಿವುವ ಕಾರ್ಯವನ್ನಷ್ಟೇ ಮಾಡುತ್ತಿದೆ.
ಯುವಕರು ಲಭ್ಯವಿರುವ ಅವಕಾಶಗಳನ್ನು ಉಪಯೋಗಿಸಿಕೊಳ್ಳುವುದಷ್ಟೇ ಅಲ್ಲದೆ ಹೊಸತನವನ್ನು ಸೃಷ್ಟಿಸಿಕೊಳ್ಳುತ್ತಿದ್ದಾರೆ.
ಇದು “ನಡೆಯುತ್ತೆ ಬಿಡು” ಎನ್ನುವ ಅಲೋಚನೆಯ ಭಾರತವಲ್ಲ.
ಅದು ಮುಗಿದು ಹೋಯಿತು, ಇದು ನಮ್ಮ ನವ ಭಾರತ.
ಸ್ನೇಹಿತರೆ, ನವ ಭಾರತದ ಮೂಲ 125 ಕೋಟಿ ಭಾರತೀಯರು, ಆದರೆ ಅದರ ಆಧಾರ ಯುವ ಭಾರತ.
ಯುವ ಜನರ ಯುವ ಶಕ್ತಿ, ಹಳೆಯ ವ್ಯವಸ್ಥೆಗಳನ್ನು, ಅದರ ಕಾರ್ಯ ಚಟುವಟಿಕೆಗಳನ್ನು, ಹಳೆಯ ರೀತಿ ನೀತಿಗಳನ್ನು, ಹಳೆಯ ಆಲೋಚನೆಗಳ ಭಾರದಿಂದ ಮುಕ್ತವಾಗಿದ್ದಾರೆ.
ಹಳೆಯ ವ್ಯವಸ್ಥೆಗಳನ್ನು ಬದಲಿಸುವತ್ತ ಪ್ರೇರೇಪಣೇ ನೀಡಿದ್ದೇ ಈ ಯುವ ಸಮೂಹ.
ಇದೇ ಯುವ ಶಕ್ತಿ ಅಭಿವೃದ್ಧಿ ಪಥದ ಭಾರತದಲ್ಲಿ ತಮ್ಮ ಗುರುತನ್ನು ಬೆಳೆಸಿಕೊಳ್ಳುತ್ತಿದ್ದಾರೆ.
ಕೆಲವರು ಬದಲಾವಣೆಗಾಗಿ ವಾತಾವರಣ ಬದಲಾವಣೆ ಆಗುವುದರ ನಿರೀಕ್ಷೆಯಲ್ಲಿರುತ್ತಾರೆ.
ಕೆಲವರು ಪರಿವರ್ತನೆಗಾಗಿ ಸಂಕಲ್ಪ ತೊಟ್ಟು ವಾತಾವರಣವನ್ನೇ ಬದಲಾಯಿಸುತ್ತಾರೆ.
ತಾವುಗಳು ಕಾಯಲು ಸಿದ್ಧರಲ್ಲದ, ವಾತಾವರಣವನ್ನೇ ಬದಲಿಸಬಲ್ಲ ಯುವಜನರು.
ಯಾಕೆಂದರೆ ತಾವು ಬದಲಾವಣೆ ಮಾಡುವ ಮನಸ್ಸನ್ನು ಉಳ್ಳವರಾಗಿದ್ದೀರಿ, ಬದಲಾವಣೆಯ ಗುರಿ ಇದೆ, ಏನನ್ನಾದರೂ ಸಾಧಿಸಲು ವಾತಾವರಣವಲ್ಲ, ಮನಸ್ಸಿನ ಅವಶ್ಯಕತೆ ಬೇಕಾಗುತ್ತದೆ, ಇಚ್ಚಾಶಕ್ತಿ ಬೇಕು.
ಇಂದು ದೇಶದ ಯುವ ಜನತೆ ಇದೇ ಇಚ್ಚಾಶಕ್ತಿಯನ್ನಿಟ್ಟುಕೊಂಡು ಯುವ ಭಾರತದ ನಿರ್ಮಾಣದಲ್ಲ್ ತೊಡಗಿದ್ದಾರೆ.
ಭಾರತದ ಐಎನ್ ಸಿ ಯ ವಿಲೀನ ಮತ್ತು ಸ್ವಾಧೀನ ಒಪ್ಪಂದ ವ್ಯವಹಾರವು ಎಂಟು ಪಟ್ಟು ಹೆಚ್ಚಳವಾಗಿ 40 ವಹಿವಾಟುಗಳ ಮೂಲಕ 19.1 ಬಿಲಿಯನ್ ಡಾಲರ್ ಗೆ ಮುಟ್ಟಿದ್ದು ಮಾರ್ಚ್ 2017ರ ನಂತರದ ಅತಿ ಹೆಚ್ಚು ಮಾಸಿಕ ಒಪ್ಪಂದ ವ್ಯವಹಾರವಾಗಿ ದಾಖಲಾಗಿದೆ ಎಂದು ಗ್ರಾಂಟ್ ಥಾರ್ನ್ಂಟನ್ ವರದಿ ತಿಳಿಸಿದೆ.
ಈ ವರ್ಷದ ಏಪ್ರಿಲ್ ನಲ್ಲಿ ಎಲ್ಲ ವಲಯಗಳಲ್ಲಿ ನಿಯಂತ್ರಕ ಪರಿಸರ ವ್ಯವಸ್ಥೆ ಮತ್ತು ಬಲವರ್ಧನೆಯ ವ್ಯವಹಾರ ಚಟುವಟಿಕೆಗಳ 119 ವಿಲೀನ ಮತ್ತು ಸ್ವಾಧೀನ ಒಪ್ಪಂದಗಳು 21 ಬಿಲಿಯನ್ ಡಾಲರ್ ಗಳಿಗೆ ತಲುಪಿದೆ.
ಏಪ್ರಿಲ್ ನಲ್ಲಿ 40 ವಹಿವಾಟುಗಳ ವಿಲೀನ ಮತ್ತು ಸ್ವಾಧೀನ ಒಪ್ಪಂದಗಳ ಮೌಲ್ಯವು 19.1 ಶತಕೋಟಿ ಡಾಲರ್ ಗೆ ತಲುಪಿದ್ದು ಈ ವರ್ಷದ ಅತ್ಯಧಿಕ ಮಾಸಿಕ ಮೌಲ್ಯಗಳನ್ನು ದಾಖಲಿಸಿದೆ ಎಂದು ವರದಿ ತಿಳಿಸಿದೆ.
ಭಾರತೀಯ ಐ ಎನ್ ಸಿ ಯು ಈ ವರ್ಷದ ಏಪ್ರಿಲ್ ನಲ್ಲಿ 19.142 ಮಿಲಿಯನ್ ಡಾಲರ್ 40 ವಿಲೀನ ಮತ್ತು ಸ್ವಾಧೀನ ವ್ಯವಹಾರಗಳಾಗಿದ್ದು ಒಪ್ಪಂದದ ಮೌಲ್ಯಗಳಲ್ಲಿ ಶೇಕಡಾ 788 ರಷ್ಟು ಏರಿಕೆಯಾಗಿದ್ದು ಒಪ್ಪಂದದ ಪ್ರಮಾಣದಲ್ಲಿ ಶೇಕಡಾ 38ರಷ್ಟು ಹೆಚ್ಚಳವಾಗಿದೆ ಎಂದು ವರದಿ ತಿಳಿಸಿದೆ.
ಸ್ನೇಹಿತರೇ, ಭಾರತ ಇಂದು ಸಣ್ಣ ಕಾರ್ಯವನ್ನು ಮಾಡುತ್ತಿಲ್ಲ.
ಯುವಕರ ಆಕಾಂಕ್ಷೆಗಳು ಮತ್ತು ಸಾಮರ್ಥ್ಯದಂತೆ ಭಾರತ ದೊಡ್ಡ, ಪರಿವರ್ತನಶೀಲ ಕಾರ್ಯಗಳನ್ನು ನಿರ್ವಹಿಸುತ್ತಿದೆ.
ಭಾರತದ ಭವ್ಯ ಭವಿಷ್ಯವನ್ನು ಹೆಚ್ಚಿಸುವ ಸಲುವಾಗಿ ಮೂರು ಕೋಟಿಗೂ ಅಧಿಕ ಮಕ್ಕಳಿಗೆ ಲಸಿಕೆ ನೀಡಲಾಗಿದೆ.
ಇದು ದೊಡ್ಡ ಸಂಖ್ಯೆ.
ಇದರ ಹಿಂದೆ ಯಾರಿದ್ದಾರೆ?
ಭಾರತದ ಯುವ ವೈದ್ಯರು, ದಾದಿಯರು, ಜತೆಗಿನ ಸಿಬ್ಬಂದಿ ಮತ್ತು ಸ್ವಯಂಸೇವಕರು.
ಕಳೆದ ನಾಲ್ಕು ವರ್ಷಗಳಲ್ಲಿ ದೇಶದಲ್ಲಿ ಸುಮಾರು 1.75 ಲಕ್ಷ ಕಿಲೋಮೀಟರ್ ಗ್ರಾಮೀಣ ರಸ್ತೆಗಳನ್ನು ನಿರ್ಮಿಸಲಾಗಿದೆ.
ಅವುಗಳನ್ನು ನಿರ್ಮಿಸಿದವರು ಯಾರು?
ಯುವ ಕಾರ್ಮಿಕರು ಮತ್ತು ಕೆಲಸಗಾರರು.
ಕಳೆದ ನಾಲ್ಕು ವರ್ಷಗಳಲ್ಲಿ ದೇಶದ ಪ್ರತಿ ಹಳ್ಳಿಗೂ ವಿದ್ಯುತ್ ಸಂಪರ್ಕ ಒದಗಿಸಲಾಗಿದೆ.
ಹದಿನೆಂಟು ಸಾವಿರ ಹಳ್ಳಿಗಳಿಗೆ ವಿದ್ಯುತ್ ಒದಗಿಸಲಾಯಿತು.
ಮತ್ತು ಈ ಗುರಿಯನ್ನು ನಿಗದಿತ ಸಮಯದೊಳಗೆ ಪೂರ್ಣಗೊಳಿಸಲಾಯಿತು.
ಈಗ ನಾವು ಪ್ರತಿಯೊಂದು ಮನೆಗೂ ವಿದ್ಯುತ್ ಒದಗಿಸುತ್ತಿದ್ದೇವೆ.
ಅಕ್ಟೋಬರ್ 2017ರಿಂದ 85 ಲಕ್ಷ ಮನೆಗಳಿಗೆ ವಿದ್ಯುತ್ ಒದಸಿಸಲಾಗಿದೆ.
ದೇಶದ ನಾಗರಿಕರ ಮನೆಗಳನ್ನು ಬೆಳಗಿಸಿದವರು ಯಾರು?
ಯುವ ಎಲೆಕ್ಟ್ರೀಷಿಯನ್ಸ್ ಮತ್ತು ತಜ್ಞರು.
ಸುಮಾರು ನಾಲ್ಕು ಕೋಟಿ 65 ಲಕ್ಷ ಬಡವರಿಗೆ ಅನಿಲ ಸಂಪರ್ಕ ನೀಡಿದವರು ಯಾರು?
ಮತ್ತೆ ಎಂದಿನಂತೆ ಭಾರತೀಯ ಯುವಕರು.
ಇದನ್ನು ಅವರು ತಮಗಾಗಿ ಮಾಡಿಕೊಳ್ಳಲಿಲ್ಲ, ಗ್ರಾಮೀಣ ಪ್ರದೇಶಗಳಲ್ಲಿ ವಾಸಿಸುವ ಬಡ ಮಹಿಳೆಯರ ಮೇಲಿನ ಕಾಳಜಿಯಿಂದ ಈ ಕಾರ್ಯ ನೆರವೇರಿಸಿದರು.
ಕಳೆದ ನಾಲ್ಕು ವರ್ಷಗಳಲ್ಲ್ ದೇಶದ ಸುಮಾರು ಒಂದು ಕೋಟಿ ಬಡವರಿಗಾಗಿ ಮನೆಗಳನ್ನು ನಿರ್ಮಿಸಲಾಗಿದೆ.
ಇದನ್ನು ಮಾಡಿದವರು ಯಾರು?
ಯುವ ಇಂಜಿನಿಯರುಗಳು ಮತ್ತು ಕಾರ್ಮಿಕರು ಇದನ್ನು ಸಾಧ್ಯವಾಗಿಸಿದರು.
ಈ ಸಂಖ್ಯೆ ಕೋಟಿಗಳಲ್ಲಿದೆ.
ಅವು ಅಧಿಕ ಸಂಖ್ಯೆಯಲ್ಲಿದೆ.
ಇಷ್ಟು ಅಧಿಕ ಸಂಖ್ಯೆಯಲ್ಲಿ ಮಾಡಲು ಹೇಗೆ ಸಾಧ್ಯವಾಯಿತು?
ಹೇಗೆಂದರೆ, ಸರಿ ಸುಮಾರು 800 ಮಿಲಿಯನ್ ಭಾರತೀಯ ಜನಸಂಖ್ಯೆ 35 ವರ್ಷಕ್ಕಿಂತ ಕಡಿಮೆ ವಯೋಮಾನದವರು.
ಯಾವ ದೇಶದಲ್ಲಿ ಇಷ್ಟು ಅಧಿಕ ಸಂಖ್ಯೆಯ ಯುವ ಶಕ್ತಿ ಇದೆಯೋ, ಇದರಿಂದ ಯಾರಿಗಾದರೂ ಈರ್ಷ್ಯೆ ಉಂಟಾಗದಿರಲಾಗದು.
ಆದುದರಿಂದ ತಾವು ಈ ಕಾರ್ಯಕ್ರಮಕ್ಕ ಸರಿಯಾದ ಟ್ಯಾಗ್ ಲೈನ್ ನೀಡಿದ್ದೀರೆಂದು ನಾನು ಭಾವಿಸುತ್ತೇನೆ.
ತಾವು ಹೇಳಿದ್ದೀರಿ, ಈಗ ನಮ್ಮ ಸರದಿ ಎಂದು.
ಇದರ ಅರ್ಥ ಒಬ್ಬ ನಾಗರಿಕ ಹಾಗೂ ಒಬ್ಬ ಭಾರತೀಯನದೂ ಎಂದು.
ಮಿತ್ರರೇ, ಅಧಿಕಾರ ಕೇವಲ ರಾಜ ಪರಿವಾರದ್ದಾಗಿದ್ದ ಒಂದು ಸಮಯವಿತ್ತು.
ನೂರಾರು ವರ್ಷಗಳ ಹಿಂದೆ ಹೀಗಿತ್ತು.
ಸ್ವಾತಂತ್ರದ ನಂತರ, ಬಾಬಾ ಸಾಹೇಬ್ ಅಂಬೇಡ್ಕರ್ ಅವರು ಸಂವಿಧಾನವನ್ನು ನೀಡಿದ ನಂತರ, ಪ್ರಜಾಪ್ರಭುತ್ವದ ನಂತರ ಹೊಸ ರೀತಿಯ ರಾಜ ವಂಶಸ್ಥರ ಜನನವಾಯಿತು.
ಸ್ವಾತಂತ್ರಾ ನಂತರವೂ ಕೂಡಾ ರಾಜಕೀಯದಲ್ಲಿ ಮೂರು-ಮೂರು ತಲೆಮಾರಿನ ಆಡಳಿತ ನಡೆಸಲಾಯಿತು.
ಅಧಿಕಾರ ಕೆಲವು ಪರಿವಾರದವರ ನಿಯಂತ್ರಣದಲ್ಲಿತ್ತು.
ಆದರೆ ಇಂದು ಸ್ಥಿತಿ ಬದಲಾಗಿದೆ, ಇದನ್ನು ತಾವು ಬದಲಿಸಿದ್ದೀರಿ, ದೇಶದ ನಾಗರೀಕರು ಬದಲಾಯಿಸಿದ್ದಾರೆ.
ತಾವೇ ಗಮನಿಸಿ, ರಾಷ್ಟ್ರಪತಿಗಳು, ಉಪರಾಷ್ಟ್ರಪತಿಗಳು ಮತ್ತು ಖುದ್ದು ನಾನು ಸಣ್ಣ ಸಣ್ಣ ಸ್ಥಾನಗಳಿಂದ ಬಂದಿದ್ದೇವೆ.
ನಮ್ಮ ಪೂರ್ವಜರಲ್ಲಿ ಯಾರೂ ಏನೂ ಆಗಿರಲಿಲ್ಲ.
ತಮ್ಮಂತೆಯೇ ಸಾಮಾನ್ಯ ಪರಿವಾರದಿಂದ ಬಂದಿದ್ದೇವೆ.
ಪ್ರಜಾಪ್ರಭುತ್ವ ಮಾದರಿಯಲ್ಲಿ ಚುನಾಯಿತರಾಗಿ ಬಂದಿದ್ದೇವೆ.
ದೇಶದ ಜನಮಾನಸ ಯಾವ ರೀತಿ ಬದಲಾಗಿದೆ ಎಂಬುದು ಇದರಿಂದ ಅರಿವಾಗುತ್ತದೆ.
ಇದು ಕೇವಲ ಮೂರು ಸ್ಥಾನಗಳಿಗೆ ಮಾತ್ರ ಸೀಮಿತವಾಗಿಲ್ಲ.
ತಾವು ಬೇರೆ ಬೇರೆ ರಾಜ್ಯಗಳ ಮುಖ್ಯಮಂತ್ರಿಗಳನ್ನು ಗಮನಿಸಿ.
ಯೋಗಿ ಆದಿತ್ಯನಾಥ್, ತ್ರಿಪುರಾದ ವಿಪ್ಲವ್ ದೇವ್, ಉತ್ತರಾಖಂಡದ ತ್ರಿವೇಂದ್ರ ಸಿಂಗ್ ರಾವತ್, ಮಧ್ಯಪ್ರದೇಶದ ಶಿವರಾಜ್ ಸಿಂಗ್ ಚೌಹಾನ್, ಬಿಹಾರದ ನಿತೀಶ್ ಜೀ ಅವರು, ಹರಿಯಾಣದ ಮನೋಹರ್ ಲಾಲ್ ಅವರು, ಝಾರ್ಖಂಡ್ ನ ರಘುವರ್ ದಾಸ್ ಜೀ ಇವರೆಲ್ಲ ಸಾಮಾನ್ಯ ಕುಟುಂಬದಿಂದ ಬೆಳೆದು ಬಂದವರಾಗಿದ್ದು ಇವರನ್ನು ಈ ಸ್ಥಾನಕ್ಕೆ ಜನತಾ ಜನಾರ್ಧನ ತಲುಪಿಸಿದ್ದಾನೆ.
ಅವರುಗಳು ಸಾಮಾನ್ಯ ಜೀವನವನ್ನು ಜೀವಿಸಿದ್ದಾರೆ, ಆದುದರಿಂದ ಅವರುಗಳು ಬಡವರ ಬಗ್ಗೆ, ಅವರ ಸಮಸ್ಯೆಗಳ ಬಗ್ಗೆ ಸಂವೇದನಶೀಲರಾಗಿದ್ದಾರೆ.
ಇವರುಗಳು ತಮ್ಮ ಜೀವನವನ್ನು ಯುವ ಜನತೆಯ ಜತೆ ಅವರ ಆಸೆ, ಆಕಾಂಕ್ಷೆಗಳ ಅನುಸಾರವಾಗಿ ಕಾರ್ಯ ನಿರ್ವಹಿಸುತ್ತಾ ಕಳೆದಿದ್ದಾರೆ.
ಅವರು ಪರಿಪಕ್ವವಾಗಿ ಹೊರಹೊಮ್ಮಿದ್ದಾರೆ, ಅವರುಗಳಿಗೆ ದೇಶದ ಯುವ ಜನರು ಏನನ್ನು ಬಯಸುತ್ತಾರೆ ಎಂಬುದರ ಅರಿವಿದೆ.
ನನ್ನ ಪ್ರಿಯ ಯುವ ಸ್ನೇಹಿತರೆ, ಇದು ಬದಲಾವಣೆ ಅಲ್ಲವೇ, ಇದು ನಮ್ಮ ದೇಶದ ಪ್ರಜಾಪ್ರಭುತ್ವಕ್ಕೆ ಒಂದು ದೊಡ್ಡ ಸಕಾರಾತ್ಮಕ ಬಂಡವಾಳವೆಂದು ನಾನಾದರೂ ಭಾವಿಸುತ್ತೇನೆ.
ಈ ರೀತಿಯ ಬದಲಾವಣೆ ಕೇವಲ ರಾಜಕೀಯದಲ್ಲಷ್ಟೆ ಅಲ್ಲದ ಎಲ್ಲ ಕ್ಷೇತ್ರದಲ್ಲೂ ಕಂಡು ಬರುತ್ತಿರುವುದು ಒಂದು ಸಕಾರಾತ್ಮಕ ಬದಲಾವಣೆ ಎಂದುದರ ಸಂಕೇತವಾಗಿದೆ.
ಗ್ರಾಮೀಣ ಕ್ಷೇತ್ರಗಳ ಮತ್ತು ಸಣ್ಣ ಸಣ್ಣ ಪ್ರದೇಶಗಳ ಐ ಎ ಎಸ್ ಮತ್ತು ಐ ಪಿ ಎಸ್ ಉತ್ತೀರ್ಣರಾಗುವ ಯುವಜನತೆ ಮತ್ತು ಆಡಳಿತಾತ್ಮಕ ಸೇವೆಗಳಿಗೆ ಬರುತ್ತಿರುವ ಯುವಕರ ಸಂಖ್ಯೆ ನಿರಂತರವಾಗಿ ಹೆಚ್ಚಾಗುತ್ತಿದೆ.
ಸಣ್ಣ ಪ್ರದೇಶಗಳ ಜನತೆಯ ದೊಡ್ಡ ಕನಸು ಕೂಡಾ ಈಗ ಪೂರ್ಣವಾಗುತ್ತಿದೆ.
ಇದು ಬದಲಾವಣೆ ಅಲ್ಲದೇ ಮತ್ತೇನು?
ಇದು ನವ ಭಾರತದ ಹೆಗ್ಗುರುತಾಗಿ ಕಂಡು ಬರುತ್ತಿದೆ.
ಇಂದು ತಾವು ಕ್ರೀಡಾ ಕ್ಷೇತ್ರವನ್ನು ಗಮನಿಸಿ, 10 ಮತ್ತು 12ನೇ ತರಗತಿಯ ಉನ್ನತ ಅಂಕ ಪಡೆದವರನ್ನು ಗಮನಿಸಿ, ಇವರುಗಳು ದೊಡ್ಡ ಪಟ್ಟಣಗಳ, ದೊಡ್ಡ ಶಾಲೆಯ ಮಕ್ಕಳಾಗಿರುವುದಿಲ್ಲ, ಸಣ್ಣ ನಗರ, ಸಣ್ಣ ಗ್ರಾಮದ, ಸಣ್ಣ ಶಾಲೆಯ, ಸರ್ಕಾರಿ ಶಾಲೆಯ 10 ಮತ್ತು 12 ನೇ ತರಗತಿ ಮಕ್ಕಳು ಮೇಲಿನ ಸ್ಥಾನದಲ್ಲಿರುತ್ತಾರೆ.
ಕ್ರೀಡಾಪಟುಗಳನ್ನು ಗಮನಿಸಿ, ದೊಡ್ಡ ದೊಡ್ಡ ನಗರಗಳವರಲ್ಲ, ಸಣ್ಣ ಸಣ್ಣ ಗ್ರಾಮೀಣ ಪ್ರದೇಶದವರೇ ಹೆಚ್ಚಿನ ಸಂಖ್ಯೆಯಲ್ಲಿದ್ದಾರೆ.
ಇದು ಬದಲಾವಣೆ.
ಸ್ನೇಹಿತರೇ, ಕೆಲವು ದಿನಗಳ ಹಿಂದೆ, ಅಸ್ಸಾಂ ನ ಭತ್ತದ ಗದ್ದೆಯಲ್ಲಿ ಕಾರ್ಯನಿರ್ವಹಿಸುವ 18 ವರ್ಷದ ಯುವತಿ ಇಡೀ ಪ್ರಪಂಚದ ಗಮನ ಸೆಳೆದಿದ್ದಾರೆ.
ನಾನು ಹಿಮಾ ದಾಸ್ ಬಗ್ಗೆ ಮಾತನಾಡುತ್ತಿದ್ದೇನೆ.
ಅವರ ಓಟದಲ್ಲಿ ಶಕ್ತಿ ಮತ್ತು ಸಾಮರ್ಥ್ಯ ಬೆಳಗುತ್ತಿತ್ತು.
ವಾಸ್ತವದಲ್ಲಿ ಇಂತಹ ಅನೇಕ ಯುವಜನತೆ ದೇಶಕ್ಕೆ ಪದಕಗಳನ್ನು ತರಬಲ್ಲವರಾಗಿದ್ದಾರೆ ಮತ್ತು ದಾಖಲೆಗಳನ್ನು ನಿರ್ಮಾಣ ಮಾಡಬಲ್ಲವರಾಗಿದ್ದಾರೆ.
ಅವರುಗಳು ನವ ಭಾರತವನ್ನು ಪ್ರತಿನಿಧಿಸುತ್ತಿದ್ದಾರೆ.
ಅವರು ಎಲ್ಲ ಅಡೆತಡೆಗಳನ್ನು ಮೀರಿ ಮುನ್ನಡೆದಿದ್ದಾರೆ.
ಅವರು ಉತ್ತಮ ನಿರ್ಣಯ ಮತ್ತು ಉತ್ತಮ ಸಾಧನೆ ಮಾಡಬಲ್ಲವರಾಗಿದ್ದಾರೆ.
ನಮ್ಮಲ್ಲಿ ಉತ್ತಮ ದರ್ಜೆಯ ಬ್ಯಾಡ್ಮಿಂಟನ್ ಕ್ರೀಡಾಪಟುಗಳು, ಶೂಟಿಂಗ್, ವೈಟ್ ಲಿಫ್ಟಿಂಗ್ ಮತ್ತಿತರ ಕ್ರೀಡೆಗಳಲ್ಲಿ ಉತ್ತಮ ಫಲಿತಾಂಶ ನೀಡುತ್ತಿದ್ದಾರೆ.
ದೇಶಕ್ಕೆ ಪದಕ ತಂದುಕೊಡುತ್ತಿರುವ ಅವರು ಪುಟ್ಟ ಗ್ರಾಮೀಣ ಪ್ರದೇಶದವರಾಗಿದ್ದಾರೆ.
ಅವರುಗಳು ಸಣ್ಣ ಮತ್ತು ಅತಿ ಸಣ್ಣ ಕುಟುಂಬಕ್ಕೆ ಸೇರಿದವರು.
“ಎಲ್ಲವೂ ಸಾಧ್ಯ!
ಏನನ್ನಾದರೂ ಸಾಧಿಸಬಹುದು!”
ಎಂಬ ಭಾವನೆ ಯುವ ಭಾರತದ್ದು.
ಈ ಸ್ಫೂರ್ತಿ ಭಾರತದ ಬೆಳವಣಿಗೆಗೆ ಕಾರಣವಾಗುತ್ತಿದೆ.
ಇಂದು ಅಂತಾರಾಷ್ಟ್ರೀಯ ಮಟ್ಟದಲ್ಲಿ ಭಾರತದ ಗೌರವ ಹೆಚ್ಚಿದ್ದು, ಪ್ರತಿಷ್ಠೆ ಪುನ:ಸ್ಥಾಪನೆಯಾಗಿದೆ.
ಭಾರತೀಯ ಯುವಜನತೆಯಲ್ಲಿ ಹೊಸ ಆತ್ಮವಿಶ್ವಾಸ ಹುಟ್ಟಿದೆ.
ಅವಕಾಶಗಳು ಲಭಿಸುತ್ತಿವೆ.
ಪಾರದರ್ಶಕತೆ ಮತ್ತು ಪ್ರತಿಭೆಯ ಆವಿಷ್ಕಾರವೇ ಈ ಗೌರವ, ಈ ಫಲಿತಾಂಶ ಮತ್ತು ಪರಿಣಾಮವಾಗಿದೆ.
ಹೊಸ ವಿಧಾನದ ಮೂಲಕ ಸ್ಕಿಲ್ ಇಂಡಿಯಾ, ಸ್ಟಾರ್ಟ್ ಅಪ್ ಇಂಡಿಯಾ, ಸ್ಟೆಂಡ್ ಅಪ್ ಇಂಡಿಯಾ, ಖೇಲೋ ಇಂಡಿಯಾ, ಡಿಜಿಟಲ್ ಇಂಡಿಯಾ ಮುಂತಾದ ಇಂತಹ ಅನೇಕ ಪ್ರಯತ್ನಗಳ ಮೂಲಕ ನವ ಭಾರತದ ಅಡಿಪಾಯ ಗಟ್ಟಿಯಾಗುತ್ತಿದೆ, ದೃಢವಾಗುತ್ತಿದೆ.
ಈಗ ಪರಿಣಾಮದ ಕಡೆ ಹೆಚ್ಚಿನ ಗಮನ ಹರಿಸಲಾಗುತ್ತಿದೆ.
ದೇಶದ ಅವಶ್ಯಕತೆಗಳನ್ನು ಮನಗಂಡು, ಅದಕ್ಕೆ ಅನುಗುಣವಾಗಿ ಯೋಜನೆಗಳನ್ನು ರೂಪಿಸಲಾಗುತ್ತಿದೆ.
ಯುವಜನತೆಯ, ಉದ್ಯಮಿಗಳ, ಮಹಿಳೆಯರ, ರೈತರ, ಮಧ್ಯಮ ವರ್ಗದವರ, ಚಿಕ್ಕ ಪುಟ್ಟ ತೊಂದರೆಗಳನ್ನು ದೂರ ಮಾಡಿ ಅವರ ಜೀವನವನ್ನು ಸುಲಭ ಮಾಡುವ ಕಾರ್ಯ ನಡೆಯುತ್ತಿದೆ.
ಸ್ನೇಹಿತರೇ, ಭಾರತಕ್ಕೆ ಹೆಚ್ಚಿನ ರಸ್ತೆ ಮೂಲಭೂತ ಸೌಕರ್ಯಗಳ ಅವಶ್ಯಕತೆ ಇದೆ.
ಭಾರತಮಾಲ ಯೋಜನೆಯಡಿ ಸಾವಿರಾರು ಕಿಲೋಮೀಟರ್ ರಸ್ತೆ ನಿರ್ಮಾಣ ಮಾಡಲಾಗುತ್ತಿದೆ.
ಭಾರತದಲ್ಲಿ ಇಂದು ಬಂದರುಯುಕ್ತ ಅಭಿವೃದ್ಧಿಯ ಅವಶ್ಯಕತೆ ಇದ್ದು, ಸಾಗರಮಾಲ ಯೋಜನೆ ಇದಕ್ಕೆ ಅವಶ್ಯಕವಿರುವ ಮೂಲಭೂತ ಸೌಕರ್ಯಗಳನ್ನು ಒದಗಿಸುತ್ತಿದೆ.
ದೇಶಕ್ಕೆ ಸಾರ್ವಜನಿಕ ವಿತರಣಾ ಯೋಜನೆಯಡಿ ಮುನ್ನಡೆಯುವ ಅವಶ್ಯಕತೆ ಇದ್ದು ಜೆಮ್ ಟ್ರಿನಿಟಿ ನಮ್ಮನ್ನು ಅಲ್ಲಿಗೆ ತಲುಪಿಸುತ್ತಿದೆ.
ಭಾರತಕ್ಕೆ ಇಂದು ಸ್ವಚ್ಚ ಅರ್ಥವ್ಯವಸ್ಥೆಯ ಅಗತ್ಯತೆ ಇದ್ದು ಡಿಜಿಟಲ್ ಕೊಡುಕೊಳ್ಳುವಿಕೆ ಮತ್ತು ಭೀಮ್ ಆಪ್ ಗಳು ಇದಕ್ಕೆ ಸಹಕಾರಿಯಾಗಿದೆ.
ಭಾರತಕ್ಕೆ ಏಕೀಕೃತ ಮತ್ತು ಸರಳೀಕೃತ ತೆರಿಗೆ ವ್ಯವಸ್ಥೆಯ ಅವಶ್ಯಕತೆ ಇದೆ.
ಇದಕ್ಕಾಗಿ ಜಿ ಎಸ್ ಟಿ ತರಲಾಗಿದೆ.
ಭಾರತಕ್ಕೆ ವೈಮಾನಿಕ ಸಾರಿಗೆಯ ಅವಶ್ಯಕತೆ ಇದ್ದು ಇದಕ್ಕಾಗಿ ಉಡಾನ್ ಯೋಜನೆಯನ್ನು ಜಾರಿಗೆ ತರಲಾಗಿದ್ದು ಬಡವರೂ ಸಹಾ ವಿಮಾನ ಯಾನ ಮಾಡಬಹುದಾಗಿದೆ.
ಇದಕ್ಕಾಗಿ ಭಾರತಕ್ಕೆ ಕುಶಲ ಜನಶಕ್ತಿ ಅವಶ್ಯಕತೆ ಇದ್ದು ಇದಕ್ಕಾಗಿ ಕೌಶಲ್ಯ ಭಾರತ ಯೋಜನೆ ಇದೆ.
ಭಾರತದಲ್ಲಿ ಲಕ್ಷಾಂತರ ಗ್ರಾಮಪಂಚಾಯತಿಗಳನ್ನು ಐ-ಮಾರ್ಗಗಳೊಂದಿಗೆ ಜೋಡಿಸುವುದಕ್ಕಾಗಿ 2.7 ಲಕ್ಷ ಕಿಲೋಮೀಟರ್ ಆಪ್ಟಿಕಲ್ ಫೈಬರ್ ನೆಟ್ ವರ್ಕ್ ಅಳವಡಿಸಲಾಗಿದೆ.
ಭಾರತಕ್ಕೆ ಅಧಿಕ ಉದ್ಯಮಿಗಳ ಅವಶ್ಯಕತೆ ಇದ್ದು ಮುದ್ರಾ ಮತ್ತು ಸ್ಟ್ಯಾಂಡ್ ಅಪ್ ಯೋಜನೆಗಳನ್ನು ಇದಕ್ಕಾಗಿ ರಚಿಸಲಾಗಿದೆ.
ಭಾರತಕ್ಕೆ ಕಡಿಮೆ ವೆಚ್ಚದ ಆರೋಗ್ಯ ಸುಧಾರಣೆ ಯೋಜನೆ ಅವಶ್ಯಕತೆ ಇದ್ದು, ಆಯುಷ್ಮಾನ್ ಭಾರತ ಯೋಜನೆಯನ್ನು ಇದಕ್ಕಾಗಿ ಹೊರತರಲಾಗಿದೆ.
ಭಾರತಕ್ಕೆ ಇಂದು ಸಮೃದ್ಧವಾಗಿರಲು ಸ್ಟಾರ್ಟ್ ಅಪ್ ಪೀಳಿಗೆಯ ಅವಶ್ಯಕತೆ ಇದ್ದು, ಇದಕ್ಕಾಗಿ ಅತಿ ಸುಲಭ ಮತ್ತು ಅತಿ ಶೀಘ್ರವಾಗಿ ನೋಂದಣಿ ಮಾಡಿಕೊಳ್ಳಬಹುದಾಗಿದೆ.
ನಾವು ಭವಿಷ್ಯದ ನವ ಭಾರತದ ನಿರ್ಮಾಣಕ್ಕಾಗಿ ಎಲ್ಲ ರೀತಿಯ ಪ್ರಯತ್ನಶೀಲರಾಗಿದ್ದೇವೆ.
ಸ್ನೇಹಿತರೇ, ಆಲೋಚನೆಗಳು ಮತ್ತು ಆವಿಷ್ಕಾರಗಳು ಸದಾ ಭಾರತದ ಸಾಮಾನ್ಯ ಜೀವನದ ಅಂಗವಾಗಿವೆ.
ಆದರೆ ದೇಶದ ಯುವ ಶಕ್ತಿಯ ಉಪಯೋಗ ರಾಷ್ಟ್ರ ನಿರ್ಮಾಣದಲ್ಲಿ ಹೆಚ್ಚಿನ ರೀತಿಯಲ್ಲಿ ಉಪಯೋಗವಾಗಬೇಕಿದೆ.
ಇದಕ್ಕಾಗಿ ಸರಿಯಾದ ವಾತಾವರಣವನ್ನು ಇದೀಗ ನಿರ್ಮಿಸಲಾಗುತ್ತಿದೆ.
ದೇಶದ ಯುವಜನರ ಆಕಾಂಕ್ಷೆಗಳು ಮತ್ತು ಅಪಾರ ಸಾಮರ್ಥ್ಯದ ಸಹಕಾರದಿಂದ ನಾವಿನ್ಯತೆ ಮತ್ತು ಸಂಶೋಧನೆಗೆ ಬಲ ನೀಡುತ್ತಿದೆ.
ಶಾಲಾ ಹಂತದಲ್ಲೇ ಪ್ರಯೋಗಾತ್ಮಕತೆ ಬೆಳೆಯಬೇಕೆನ್ನುವ ಉದ್ದೇಶದಿಂದ ಅಟಲ್ ಇನ್ನೋವೇಷನ್ ಮಿಷನ್ ಪ್ರಾರಂಭ ಮಾಡಲಾಗಿದೆ.
ದೇಶದ ಶಾಲಾ ಕಾಲೇಜುಗಳಲ್ಲಿ ನೂತನ ಪರಿಸರ ವ್ಯವಸ್ಥೆ ಪ್ರಾರಂಭಿಸುವ ಬಗ್ಗೆ ಒತ್ತು ನೀಡಲಾಗುತ್ತಿದೆ.
ವಿದ್ಯಾರ್ಥಿಗಳಲ್ಲಿ ವೈಜ್ಞಾನಿಕ ಮನೋಭಾವ ಹೆಚ್ಚಿಸುವ ಮತ್ತು ಅವರಲ್ಲಿನ ರಚನಾತ್ಮಕತೆಗೆ ಸರಿಯಾದ ದಿಕ್ಕು ದಿಶೆಯನ್ನು ಒದಗಿಸುವ ನಿಟ್ಟಿನಲ್ಲಿ ದೇಶದಲ್ಲಿ ಸುಮಾರು 2400ಕ್ಕೂ ಅಧಿಕ ಅಟಲ್ ಡಿಜಿಟಲ್ ಲ್ಯಾಬ್ ಪ್ರಾರಂಭಕ್ಕೆ ಅನುಮತಿ ನೀಡಲಾಗಿದೆ.
ಇಲ್ಲಿ ವಿದ್ಯಾರ್ಥಿಗಳಿಗೆ ಭವಿಷ್ಯದ ತಂತ್ರಜ್ಞಾನದ ಪರಿಚಯ ಮಾಡಿಸಲಾಗುತ್ತದೆ.
ನೂತನ ಪರಿಕಲ್ಪನೆಗಳನ್ನು ಮುನ್ನಡೆಸಲು ಸ್ಮಾರ್ಟ್ ಇಂಡಿಯಾ ಹ್ಯಾಕಾಥಾನ್ ನಂತಹ ಕಾರ್ಯಕ್ರಮಗಳನ್ನು ಅಯೋಜಿಸಲಾಗುತ್ತಿದೆ.
ಈ ಕಾರ್ಯಕ್ರಮದ ಮೂಲಕ ದೇಶದ ಯುವಜನತೆಗೆ ದೇಶದ ಸಮಸ್ಯೆಗಳನ್ನು ಪರಿಹರಿಸುವ ಕಾರ್ಯದೊಂದಿಗೆ ನೇರವಾಗಿ ಜೋಡಿಸಲಾಗುತ್ತದೆ.
ದೇಶದ ಯುವಜನತೆ ಇದೇ ಹಾದಿಯಲ್ಲಿ ಮುನ್ನಡೆದು ಸ್ಟಾರ್ಟ್ ಅಪ್ ಪ್ರಪಂಚದಲ್ಲಿ ಕಾಲಿಡುತ್ತಾರೆ.
ಕಪ್ಪು ಹಣ ಮತ್ತು ಭ್ರಷ್ಟಾಚಾರದ ವಿರುದ್ಧದ ಸರ್ಕಾರದ ಕಾರ್ಯಾಚರಣೆ ಮತ್ತು ಜಿ ಎಸ್ ಟಿ ಬೇಡಿಕೆಯ ಪರೀಕ್ಷಿಸಲು ಜನತೆ ಯಾವ ರೀತಿಯಲ್ಲಿ ದಾಖಲೆ ಸಂಖ್ಯೆಯಲ್ಲಿ ಮುಂದೆ ಬರುತ್ತಿದ್ದಾರೆ ಎಂಬುದನ್ನು ತಾವು ಗಮನಿಸಿರಬಹುದು.
ಇದು ಬದಲಾಗುತ್ತಿರುವ ಪರಿಸ್ಥಿತಿಯ ಪ್ರಮಾಣವಾಗಿದೆ.
ಯಾವಾಗ ದೇಶದಲ್ಲಿ ಡಿಜಿಟಲ್ ಅರ್ಥವ್ಯವಸ್ಥೆಯ ಮಾತು ಬಂದಾಗ ದೇಶದ ದೊಡ್ಡ ದೊಡ್ಡ ವ್ಯಕ್ತಿಗಳು ಭಾರತದಂತಹ ಬಡ ದೇಶ ಡಿಜಿಟಲ್ ಅರ್ಥವ್ಯವಸ್ಥೆಗಾಗಿ ಮುಂದೆ ಬರುವುದಿಲ್ಲವೆಂದು ನುಡಿದದ್ದು ನನಗೆ ನೆನಪಿದೆ.
ಆದರೆ ಇಂದು ಡಿಜಿಟಲ್ ವ್ಯವಹಾರದ ಪ್ರಗತಿಯನ್ನು ಗಮನಿಸಿದರೆ, ದೇಶದ ಇದೇ ಯುವ ಜನತೆಯ ಕಾರಣದಿಂದ ಇಂದು ದೇಶದ ಪ್ರತಿಯೊಂದು ಹಳ್ಳಿಗಳಿಗೆ ಡಿಜಿಟಲ್ ವ್ಯವಹಾರದ ವ್ಯವಸ್ಥೆ ತಲುಪಿದೆ.
ಜನತೆ ಡಿಜಿಟಲ್ ವ್ಯವಹಾರ ಮಾಡುತ್ತಿದ್ದಾರೆ.
ಸ್ನೇಹಿತರೆ, ಅಭಿವೃದ್ಧಿಯೇ ನಮ್ಮ ಮೂಲ ಗುರಿ.
ನಾವು ಜನತೆಯ ಆಲೋಚನೆಗಳು ಮತ್ತು ಆಕಾಂಕ್ಷೆಗಳ ಬಗ್ಗೆ ಸಂವೇದನಶೀಲರಾಗಿದ್ದೇವೆ.
ನಾವು ಜನತೆಯ ಬಗ್ಗೆ ಚಿಂತಿಸಿದಾಗ ನಮ್ಮ ಯೋಜನೆಗಳು ಸರಳವಾಗುತ್ತವೆ.
ನಾವು ನಮ್ಮ ನೀತಿಗಳನ್ನು ಸರಳಗೊಳಿಸಿದಾಗ ನಾವು ಹೆಚ್ಚಿನ ವಿದೇಶಿ ಬಂಡವಾಳ ಹೂಡಿಕೆಯನ್ನು ಸೆಳೆಯಲು ಸಾಧ್ಯವಾಗುತ್ತದೆ.
ನಮಗೆ ಹೆಚ್ಚಿನ ವಿದೇಶಿ ಬಂಡವಾಳ ಹೂಡಿಕೆ ಹರಿದು ಬಂದಾಗ ಭಾರತದಲ್ಲಿ ಹೆಚ್ಚಿನ ಕೈಗಾರಿಕೆಗಳ ಸ್ಥಾಪನೆ ಸಾಧ್ಯವಾಗುತ್ತದೆ.
ಹೆಚ್ಚಿನ ಕೈಗಾರಿಕೆಗಳ ಸ್ಥಾಪನೆಯಿಂದಾಗಿ ಅಧಿಕ ಉದ್ಯೋಗಾವಕಾಶಗಳು ಲಭಿಸುತ್ತವೆ.
ನಾವು ಹೆಚ್ಚಿನ ಉದ್ಯೋಗಾವಕಾಶಗಳನ್ನು ಸೃಷ್ಠಿಸಿದಾಗ ನಮ್ಮ ಯುವಜನತೆಯನ್ನು ಸಶಕ್ತರನ್ನಾಗಿ ಮಾಡಲು ಸಾಧ್ಯವಾಗುತ್ತದೆ.
ಎಂದು ಪ್ರತಿಯೊಬ್ಬ ನಾಗರೀಕನ ಭವಿಷ್ಯ ಸುಧಾರಿಸುತ್ತದೆಯೋ, ಅಂದು ಭಾರತದ ಭವಿಷ್ಯ ಮತ್ತು ವಿಶ್ವದಲ್ಲಿ ಭಾರತದ ಸ್ಥಾನದಲ್ಲಿ ಸುಧಾರಣೆಯಾಗುತ್ತದೆ.
ಸ್ನೇಹಿತರೇ, ನಮ್ಮ ಬಳಿ ಇಂದು ಉತ್ತವ ಅವಕಾಶವಿದೆ.
ನಮಗೆ ದೇಶದ ಸ್ವಾತಂತ್ರಕ್ಕಾಗಿ ಹೋರಾಟ ಮಾಡುವ ಸದಾವಕಾಶ ಲಭಿಸಿರಲಿಲ್ಲ.
ಆದರೆ ರಾಷ್ಟ್ರ ನಿರ್ಮಾಣಕ್ಕಾಗಿ ಬಾಳುವ ಮತ್ತು ದೇಶಕ್ಕಾಗಿ ಏನನ್ನಾದರೂ ಸಾಧಿಸಬಲ್ಲ ಅವಕಾಶ ನಮಗೆ ಲಭಿಸಿದೆ.
ಸ್ವಾತಂತ್ರ ಸಂಗ್ರಾಮದಲ್ಲಿ ಕೂಡಾ ದೇಶದ ಯುವ ಜನತೆ ಹೋರಾಟದ ಮುಂಚೂಣಿಯಲ್ಲಿದ್ದದ್ದಕ್ಕೆ ಇತಿಹಾಸ ಸಾಕ್ಷಿಯಾಗಿದೆ.
ಯುವ ಜನತೆಯ ಉತ್ಸಾಹ ಸ್ವಾತಂತ್ರ ಹೋರಾಟದಲ್ಲಿ ನಿರ್ಣಾಯಕ ಪಾತ್ರ ವಹಿಸಿತ್ತು.
ಇಂದು ನವ ಭಾರತದ ನಿರ್ಮಾಣಕ್ಕಾಗಿ ತಾವು ಕೂಡಾ ಅದೇ ಪಾತ್ರ ವಹಿಸಲಿದ್ದೀರಿ.
ತಾವುಗಳೆಲ್ಲ ಒಂದುಗೂಡಿ ನಮ್ಮ ದೇಶಕ್ಕಾಗಿ ಪ್ರಾಣ ತೆತ್ತ ಸ್ವಾತಂತ್ರ ಸೇನಾನಿಗಳು ಕನಸು ಕಂಡಂತಾ ಒಂದು ನವ ಭಾರತದ ನಿರ್ಮಾಣ ಮಾಡಬೇಕಿದೆ.
ಸ್ನೇಹಿತರೆ, ನವಭಾರತದಲ್ಲಿ ನೀವು ನಿಮ್ಮ ಹೆಸರನ್ನು ಗಳಿಸಿಕೊಳ್ಳಬೇಕಿದೆ, ಉಳಿಸಿಕೊಳ್ಳಬೇಕಿದೆ.
ಇಲ್ಲಿ ತಮ್ಮ ವಿಚಾರಗಳು ಅತ್ಯಂತ ಪ್ರಮುಖವಾಗಲಿವೆ ಹೊರತು ತಮ್ಮ ಪ್ರಭಾವವಲ್ಲ.
ಇಲ್ಲಿ ಅಡೆತಡೆಗಳಿಗಿಂದ ಅವಕಾಶಗಳು ಹೆಚ್ಚು.
ಇಲ್ಲಿ ಪ್ರಗತಿಯ ಯಾತ್ರೆ ಎಲ್ಲರಿಗೂ ಸಮಾನವಾಗಿರುತ್ತದೆ.
ಇಲ್ಲಿ ಕಾರ್ಯಗಳ ಮೇಲೆ ಪ್ರಭಾವ ಬೀರುವುದಕ್ಕಿಂತ ಕಾರ್ಯ ಪ್ರಗತಿಗೆ ಪ್ರಾಮುಖ್ಯತೆ.
ಇಲ್ಲಿ ಎಲ್ಲರಿಗಾಗಿ ಸರ್ಕಾರವೇ ಹೊರತು ಎಲ್ಲವೂ ಸರ್ಕಾರದ್ದಾಗಿರುವುದಿಲ್ಲ.
ಇಲ್ಲಿ ಈರ್ಷ್ಯೆಯ ಬದಲಾಗಿ ಆಶಾಕಿರಣ ಅವಲಂಬಿತವಾಗಿದೆ.
125 ಕೋಟಿ ಭಾರತೀಯರು ತಮ್ಮ ಅದೃಷ್ಟದ ಬದಲು ತಮ್ಮ ಗುರಿಯನ್ನು ನಿರ್ಧರಿಸುತ್ತಾರೆ.
ಇದು ನಮ್ಮ ನವ ಭಾರತ.
ಮಿತ್ರರೇ, ತಾವು ಭಾರತದ ವರ್ತಮಾನ ಮತ್ತು ಭವಿಷ್ಯ.
ಭಾರತಕ್ಕೆ ತಮ್ಮ ಸಹಕಾರದ ಅವಶ್ಯಕತೆ ಇದೆ.
ಕೇವಲ ಕೇಳಿಸಿಕೊಳ್ಳುವವರಿಗಿಂತ ನಮಗೆ ಸಲಹೆ ನೀಡುವವರು, ನಮ್ಮ ಜತೆ ಹೆಗಲಿಗೆ ಹೆಗಲು ನೀಡಿ ಕಾರ್ಯ ನಿರ್ವಹಿಸುವವರ ಅವಶ್ಯಕತೆ ಇದೆ.
ತಾವು ಸಫಲರಾದರೇ ದೇಶ ಸಫಲವಾಗುವುದು.
ತಮ್ಮ ಸಂಕಲ್ಪ ಸಿದ್ಧಿಯಾದರೆ ದೇಶದ ಸಂಕಲ್ಪ ಸಿದ್ಧಿಯಾಗುವುದು.
ನಾನು ಮತ್ತೊಮ್ಮೆ ಇಂತಹ ಕಾರ್ಯಕ್ಕಾಗಿ, “ಅಭಿವೃದ್ಧಿಗಾಗಿ ಯುವ ಜನತೆ” ಯ ಸಂಪೂರ್ಣ ತಂಡಕ್ಕೆ ಅಭಿನಂದನೆಗಳನ್ನು ಸಲ್ಲಿಸುತ್ತೇನೆ.
ಇಂದು ಸನ್ಮಾನ ಸ್ವೀಕರಿಸಿದವರಿಗೆ ವಿಶೇಷವಾಗಿ ಅಭಿನಂದನೆಗಳನ್ನು ಸಲ್ಲಿಸುತ್ತೇನೆ.
ಯಾಕೆಂದರೆ ಅವರ ಎಲ್ಲ ಕಾರ್ಯಗಳು, ಎಲ್ಲ ಪ್ರಯತ್ನಗಳ ಬಗ್ಗೆ ಚರ್ಚೆಗಳಾಗುತ್ತವೆ.
ಅವರುಗಳ ಕಾರ್ಯ ಬೇರೆಯವರಿಗೆ ಸ್ಫೂರ್ತಿಯಾಗಲಿದೆ.
ಮಾತಿಗಿಂತ ಕಾರ್ಯಕ್ಕೆ ಹೆಚ್ಚಿನ ಬಲವಿದೆ.
ದೂರ ದೂರದ ಪ್ರದೇಶಗಳಲ್ಲಿ, ಯಾವುದೋ ಹಳ್ಳಿಗಳಲ್ಲಿ ತಮ್ಮ ಕನಸನ್ನು ನನಸು ಮಾಡಲು ತಾವುಗಳು ತಮ್ಮ ಜೀವನವನ್ನು ಮುಡಿಪಾಗಿಟ್ಟಿದ್ದೀರ.
ತಾವು ವಹಿಸಿಕೊಂಡ ಕಾರ್ಯವನ್ನು ಪೂರ್ಣಗೊಳಿಸಿದ್ದೀರಿ.
ಅದೆಲ್ಲದರ ಪರಿಣಾಮ ಇಂದು ತಾವು ಸಂತಸದಲ್ಲಿದ್ದೀರಿ.
ತಮ್ಮಗಳ ಈ ಕಾರ್ಯ ಪ್ರೇರಣೆ ಆದ್ಯಾತ್ಮಿಕ ಶಕ್ತಿಗಿಂತ ಅನೇಕ ಪಟ್ಟು ಹೆಚ್ಚಿನದಾಗಿದೆ.
ಈ ಸ್ಥಿತಿಯನ್ನು ತಲುಪಿರುವ ಎಲ್ಲ ಯುವ ಜನತೆಗೆ ನಾನು ಹೃದಯಪೂರ್ವಕ ಅಭಿನಂದನೆಗಳನ್ನು ಸಲ್ಲಿಸುತ್ತೇನೆ.
ಧನ್ಯವಾದಗಳು.
