ನಮಸ್ತೇ,
ಇವತ್ತು ನನ್ನನ್ನು ಆಶೀರ್ವದಿಸಲು ಇಷ್ಟೊಂದು ದೊಡ್ಡ ಸಂಖ್ಯೆಯಲ್ಲಿ ನನ್ನ ತಾಯಂದಿರು ಮತ್ತು ಸೋದರಿಯರು ಸೇರಿಕೊಂಡಿದ್ದೀರಿ.
ದೇಶದ ಉನ್ನತಿಗಾಗಿ ಕೆಲಸ ಮಾಡಲು ಇದಕ್ಕಿಂತಲೂ ಶಕ್ತಿ ಮತ್ತು ಉತ್ಸಾಹ ಬೇರೆ ಇನ್ನಾರಿಗಾದರೂ ಸಿಗಲು ಸಾಧ್ಯವೇ.?
ದೇಶಕ್ಕಾಗಿ ಏನನ್ನಾದರೂ ಮಾಡಲು ನಿಮ್ಮೆಲ್ಲರ ಪ್ರೀತಿ ಮತ್ತು ಆಪ್ಯತೆಯು ಬಲ ನೀಡಿದೆ.
ನೀವೆಲ್ಲರೂ ಭರವಸೆಯ ಶ್ರೀಮಂತರಾಗಿದ್ದು ಉದ್ಯಮಶೀಲತೆಗೆ ಸಮರ್ಪಣೆ ಮಾಡಿಕೊಂಡಿದ್ದೀರಿ.
ನಿಮಗೆಲ್ಲರಿಗೂ ಒಂದು ತಂಡವಾಗಿ ಹೇಗೆ ಕೆಲಸ ಮಾಡಬೇಕು ಎನ್ನುವುದು ಗೊತ್ತಿದೆ.
ಸಂಘಟಿತ ಪ್ರಯತ್ನವನ್ನು ಹೇಗೆ ಮಾಡಬೇಕು ಎನ್ನುವುದನ್ನು ತೋರಿಸಿದ್ದೀರಿ.
ವಿಶ್ವದ ದೊಡ್ಡದೊಡ್ಡ ವಿಶ್ವ ವಿದ್ಯಾಲಯಗಳಿಗೂ ಭಾರತದ ಬಡ ತಾಯಂದಿರು ಮತ್ತು ಸೋದರಿಯರು ಸಂಘಟಿತರಾಗಿ ಶ್ರಮಿಸುತ್ತಿದ್ದಾರೆ ಎನ್ನುವ ಅಧ್ಯಯನವನ್ನು ಮಾಡಲು ಸಮಯ ಸಿಕ್ಕಿಲ್ಲದೇ ಇದ್ದರೂ ನಿಮ್ಮ ಸಾಂಘಿಕ ಸ್ಪೂರ್ತಿ, ಕೆಲಸವನ್ನು ಹೇಗೆ ಹಂಚಿಕೆ ಮಾಡಬೇಕು ಮತ್ತು ಒಟ್ಟಾಗಿ ಕೆಲಸ ಮಾಡಬೇಕು ಎನ್ನುವುದನ್ನು ಅರಿಯುತ್ತಿದ್ದಾರೆ.
ನಾವು ಮಹಿಳಾ ಸ್ವಾವಲಂಬನೆಯ ಬಗ್ಗೆ ಮಾತನಾಡಿದರೆ ಬಹಳ ಮುಖ್ಯವಾಗಿ ಅವರ ಸಾಮರ್ಥ್ಯ, ಅರ್ಹತೆ ಮತ್ತು ಕೌಶಲ್ಯಗಳನ್ನು ಗುರುತಿಸಬೇಕಿದೆ.
ಮಹಿಳೆಯರಿಗೆ ಯಾವುದನ್ನೂ ಕಲಿಸುವ ಅಗತ್ಯ ಇಲ್ಲ.
ಅವರೊಳಗೆ ಸಾಕಷ್ಟು ಸಂಗತಿಗಳಿವೆ ಅವುಗಳನ್ನು ಹೊರ ಹಾಕಲು ಅವಕಾಶಗಳನ್ನು ಒದಗಿಸಿಕೊಡಬೇಕಷ್ಟೇ.
ನಮ್ಮ ತಾಯಂದಿರು ಮತ್ತು ಸೋದರಿಯರಿಗೆ ಅವಕಾಶ ಸಿಕ್ಕ ದಿನ ಅವರು ಅದ್ಭುತಗಳನ್ನು ಮಾಡುತ್ತಾರೆ, ಅಡೆತಡೆಗಳಿಂದ ಹೊರಬರುತ್ತಾರೆ.
ನೀವು ನಾರೀ ಶಕ್ತಿಯನ್ನೊಮ್ಮೆ ನೋಡಿ.
ಅವರಿಗೆ ಯಾವುದನ್ನೂ ನಿಭಾಯಿಸುವುದು ಅಸಾಧ್ಯವಲ್ಲ.
ಬೆಳಗ್ಗೆಯಿಂದ ರಾತ್ರಿವರೆಗೂ ಅವರ ಸಮಯದ ವ್ಯವಸ್ಥಾಪನೆಯನ್ನು ನೋಡಿ, ಅವಳ ಗ್ರಾಮೀಣ ಮತ್ತು ಸಾಮಾಜಿಕ ಬದುಕು ಹಾಗೂ ಕುಟುಂಬದಲ್ಲಿ ಏನೆಲ್ಲಾ ಬದಲಾವಣೆ ಬೇಕೋ ಅದಕ್ಕೆ ತಕ್ಕಂತೆ ಅವಳು ನಿರಂತರವಾಗಿ ದುಡಿಯುತ್ತಾಳೆ.
ನಮ್ಮ ದೇಶದ ಮಹಿಳೆಯರು ಅತ್ಯಂತ ಸಮರ್ಥರು, ಏನನ್ನಾದರೂ ಮಾಡುವ ಶಕ್ತಿಯನ್ನು ಹೊಂದಿದ್ದಾರೆ.
ಸಂಕಷ್ಟಗಳ ಜತೆ ಹೋರಾಡುವ ಧೈರ್ಯವನ್ನು ಹೊಂದಿದ್ದಾರೆ.
ಯಾವಾಗ ಅವರು ಆರ್ಥಿಕವಾಗಿ ಸಬಲರಾಗುತ್ತಾರೋ..ಆರ್ಥಿಕವಾಗಿ ಸ್ವಾವಲಂಬನೆಯನ್ನು ಹೊಂದುತ್ತಾರೋ ಆಗಲೇ ಮಹಿಳಾ ಸ್ವಾವಲಂಬನೆ ಎಂದು ನಾನು ನಂಬಿದ್ದೇನೆ.
ಯಾವಾಗ ಮಹಿಳೆ ಆರ್ಥಿಕವಾಗಿ ಸಮರ್ಥಳಾಗುತ್ತಾಳೋ ಆಗ ಅವಳಲ್ಲಿ ವಿಶ್ವಾಸ ಮೂಡುತ್ತದೆ.
ಆಗ ಅವಳು ತನ್ನ ಮಕ್ಕಳಿಗೆ ಹೀಗೆ ಮಾಡಿ..ಹೀಗೆ ಮಾಡಬೇಡಿ ಎಂದು ಮಾರ್ಗದರ್ಶನವನ್ನು ಮಾಡುತ್ತಾಳೆ.
ಅಷ್ಟೇ ಅಲ್ಲದೇ ಇದನ್ನು ಮಾಡಿ..ಇದನ್ನು ಮಾಡಬೇಡಿ ಎಂದು ತನ್ನ ಗಂಡನಿಗೂ ಸಲಹೆಗಳನ್ನು ನೀಡಬಲ್ಲಳು.
ಅದೇ ಕಾರಣಕ್ಕೆ ಮಹಿಳೆಯ ಆರ್ಥಿಕ ಸ್ವಾವಲಂಬನೆಯು ಅವರ ಪಾಲುದಾರಿಕೆ ಮತ್ತು ನಿರ್ಧಾರ ಕೈಗೊಳ್ಳುವಿಕೆಯ ಒಳಗೊಳ್ಳುವಿಕೆಯನ್ನು ವೃದ್ಧಿಸುತ್ತದೆ.
ಮಹಿಳೆಯ ಆರ್ಥಿಕ ಶಕ್ತಿಯಲ್ಲಿ ವೃದ್ಧಿಯನ್ನು ಕಂಡರೆ ಅದು ಸಾಮಾಜಿಕ ಪಿಡುಗುಗಳ ಮೇಲೆ ಗಂಭೀರವಾದ ಪರಿಣಾಮಗಳನ್ನು ಉಂಟು ಮಾಡುತ್ತದೆ.
ಯಾವಾಗ ಮಹಿಳೆಯರು ಆರ್ಥಿಕವಾಗಿ ಸ್ವಾವಲಂಬಿಗಳಾಗುತ್ತಾರೋ ಅವರು ತಮ್ಮಲ್ಲೇ ಸಾಮಾಜಿಕ ಪಿಡುಗುಗಳನ್ನು ನಿಯಂತ್ರಿಸಿಕೊಳ್ಳುತ್ತಾರೆ.
ಸಾಮಾಜಿಕ ಪಿಡುಗುಗಳ ವಿರುದ್ಧ ಹೋರಾಟಕ್ಕೆ ಅಣಿಯಾಗುತ್ತಾಳೆ.
ಇಂದು ನೀವು ಯಾವುದೇ ಕ್ಷೇತ್ರವನ್ನು ನೋಡಿ ಆ ಕ್ಷೇತ್ರಗಳಲ್ಲಿ ಮಹಿಳೆಯರು ದೊಡ್ಡ ಸಂಖ್ಯೆಯಲ್ಲಿ ಕೆಲಸ ಮಾಡುತ್ತಿರುತ್ತಾರೆ ಹೈನುಗಾರಿಕೆಯು ಹೆಣ್ಣು ಮಕ್ಕಳಿಲ್ಲದೇ ಇರಲು ಸಾಧ್ಯ ಎಂದು ಯಾರಾದರೂ ಊಹಿಸಲು ಸಾಧ್ಯವೇ..?
ನಮ್ಮ ತಾಯಂದಿರುವ ಮತ್ತು ಸೋದರಿಯರ ಕೊಡುಗೆ ಇಲ್ಲದೇ ಬೇಸಾಯ ಕ್ಷೇತ್ರ ಮುಂದೆ ಸಾಗಲು ಸಾಧ್ಯ ಎಂದು ಯಾರಾದರೂ ಊಹಿಸಿಕೊಳ್ಳಲು ಸಾಧ್ಯವಿದೆಯೇ..?
ಕೆಲವೇ ಕೆಲವು ಮಂದಿ ಈ ಬಗ್ಗೆ ಅರಿತುಕೊಂಡಿದ್ದಾರೆ.
ಅವರು ಗ್ರಾಮೀಣ ಪ್ರದೇಶಗಳಿಗೆ, ಕೃಷಿ ಭೂಮಿಗೆ ಹೋಗಿ ನೋಡಿದರೆ ನಮ್ಮ ತಾಯಂದಿರುವ ಮತ್ತು ಸೋದರಿಯರ ಪಾತ್ರ ಎಷ್ಟು ದೊಡ್ಡದು ಎಂದು ತಿಳಿದುಕೊಳ್ಳಲು ಸಾಧ್ಯವಿದೆ.
ಹಾಗೆ ನೋಡಿದರೆ ಹೈನುಗಾರಿಕೆ ಎನ್ನುವುದು ಶೇಕಡಾ 100ರಷ್ಟು ಮಹಿಳೆಯರನ್ನೇ ಅವಲಂಬಿಸಿದೆ.
ಇವತ್ತು ದೇಶದಲ್ಲಿ ಆಗುತ್ತಿರುವ ಹಾಲಿನ ಉತ್ಪಾದನೆ ಆಗುತ್ತಿದೆಯೋ ಅದರಲ್ಲಿ ನಮ್ಮ ತಾಯಂದಿರು ಮತ್ತು ಸೋದರಿಯರ ಕೊಡುಗೆ ನೂರಕ್ಕೆ ನೂರರಷ್ಟಿದೆ.
ಹೈನುಗಾರಿಕೆಯು ಅತ್ಯಂತ ಪರಿಶ್ರಮ ಹಾಕಬೇಕಿರುವ ಕ್ಷೇತ್ರ.
ನಮ್ಮ ತಾಯಂದಿರು ಮತ್ತು ಸೋದರಿಯರು.
ವಿಶೇಷವಾಗಿ ಗ್ರಾಮೀಣ ಪ್ರದೇಶದಲ್ಲಿ ನೆಲೆಸಿರುವ ಮಹಿಳೆಯರು ಸ್ವಸಹಾಯ ಗುಂಪುಗಳ ಸಹಾಯ ಪಡೆದು ಸಾಂಘಿಕ ಸಭೆಗಳನ್ನು ನಡೆಸಿ ತಮಗೆ ಅಗತ್ಯ ಇರುವುದನ್ನು ತಾವೇ ಪಡೆದುಕೊಳ್ಳುತ್ತಿದ್ದಾರೆ.
ಸ್ವಸಹಾಯ ಸಂಘಗಳ ಈ ಪ್ರಯತ್ನಗಳು ಇನ್ನಷ್ಟು ವಿಸ್ತರಿಸಬೇಕು ಮತ್ತು ಹೆಚ್ಚು ಫಲಾನುಭವಿಗಳಿಗೆ ತಲುಪಬೇಕು.
ಹೆಚ್ಚು ಜನರನ್ನು ತಲುಪಿದರೆ ಸುಧಾರಣೆ ಸಾಧ್ಯವಿದೆ.
ಭಾರತ ಸರ್ಕಾರದ ದೀನ್ ದಯಾಳ್ ಅಂತ್ಯೋದಯ ಯೋಜನೆ- ರಾಷ್ಟ್ರೀಯ ಗ್ರಾಮೀಣ ಲೈವ್ಲಿವುಡ್ ಮಿಷನ್ ಮೂಲಕ ಸ್ವಸಹಾಯ ಗುಂಪುಗಳ ಸದಸ್ಯರು, ಗುಇ ಕೈಗಾರಿಕೆಗಳ ಕೆಲಸಗಾರರು ಮತ್ತು ಯುವಕರ ಮೂಲಕ ಸ್ವಾವಲಂಬನೆಯ ಕಾರ್ಯಕ್ರಮಗಳನ್ನು ಅನುಷ್ಠಾನಕ್ಕೆ ತಂದು ಯಶಸ್ಸುಗೊಳಿಸುವ ಪ್ರಯತ್ನಗಳನ್ನು ಮಾಡುತ್ತಿದೆ.
ನಾನು ಸಂಪೂರ್ಣ ಅನಕ್ಷರಸ್ಥ ಮಹಿಳೆಯರನ್ನು ಕಂಡಿದ್ದೇನೆ.
ಆದರೆ ಅವರು ಸ್ವಸಹಾಯ ಸಂಘಗಳು ಎಂದರೆ ಏನು ಎನ್ನುವುದನ್ನು ಚೆನ್ನಾಗಿ ಗ್ರಹಿಸಿಕೊಂಡಿದ್ದಾರೆ.
ಅದನ್ನು ಇಂಗ್ಲಿಷ್ ನಲ್ಲೂ ಉಚ್ಛಾರಣೆ ಮಾಡಬಲ್ಲರು.
ಇದೇ ಪದವನ್ನು ಹಿಂದಿಯಲ್ಲಿ ಉಚ್ಛಾರಣೆ ಮಾಡಿದರೆ ಆಕೆ ಆಶ್ಚರ್ಯ ಪಡುತ್ತಾಳೆ.
ಆ ಪದವು ಅಷ್ಟು ಪ್ರಖ್ಯಾತಿಯನ್ನು ಪಡೆದುಕೊಂಡಿದೆ.
ಇದೇ ಕಾರಣಕ್ಕೆ ನಾನು ಇದೇ ಪದವನ್ನು ಹೇಳುತ್ತಿದ್ದೇನೆ.
ಇಂದು ಸ್ವಸಹಾಯ ಗುಂಪುಗಳು ಮಹಿಳೆಯರ, ವಿಶೇಷವಾಗಿ ಬಡ ಮಹಿಳೆಯರ ಆರ್ಥಿಕ ಉನ್ನತಿಯ ತಳಹದಿಯಾಗಿವೆ.
ಈ ಸ್ವಸಹಾಯ ಗುಂಪುಗಳು ಮಹಿಳೆಯರನ್ನು ಗುರುತಿಸುವಂತೆ ಮತ್ತು ಅವರನ್ನು ಆರ್ಥಿಕ ಹಾಗೂ ಸಾಮಾಜಿಕವಾಗಿ ಸ್ವಾವಲಂಬಿಗಳನ್ನಾಗಿ ಮಾಡಿವೆ.
ದೀನ್ ದಯಾಳ್ ಅಂತ್ಯೋದಯ ಯೋಜನೆ, ರಾಷ್ಟ್ರೀಯ ಗ್ರಾಮೀಣ ಲೈವ್ಲಿವುಡ್ ಮಿಷನ್ 2 .5 ಲಕ್ಷ ಗ್ರಾಮಗಳ ಕೋಟಿ ಕೋಟಿ ಕುಟುಂಬಗಳನ್ನು ತಲುಪುವ ಪ್ರಯತ್ನವನ್ನು ಮಾಡಿದೆ.
ಯಶಸ್ವಿ ಪರಿಶ್ರಮವನ್ನು ಹಾಕಿ ಗ್ರಾಮೀಣ ಮಹಿಳೆಯರ ಅಭಿವೃದ್ಧಿಗೆ ಶ್ರಮಿಸುತ್ತಿದೆ.
ಗ್ರಾಮೀಣ ಮಹಿಳೆಯರಿಗೆ ಸ್ಥಿರ ಬದುಕನ್ನು ನೀಡುವ ಗುರಿಯನ್ನು ಹೊಂದಲಾಗಿದೆ.
ಹೀಗಾಗಿಯೇ ಎಲ್ಲಾ ಗ್ರಾಮಗಳಲ್ಲೂ ಯೋಜನೆಯನ್ನು ಆರಂಭಿಸಲಾಗಿದೆ.
ಲಕ್ಷಾಂತರ ಮತ್ತು ಕೋಟ್ಯಂತರ ಮಹಿಳೆಯರನ್ನು ತಲುಪಿ ಅವರ ಬದುಕನ್ನು ಉದ್ದಾರ ಮಾಡುವ ಕಾರ್ಯದಲ್ಲಿ ತೊಡಗಿರುವ ಎಲ್ಲಾ ರಾಜ್ಯಗಳು ಮತ್ತು ಅಧಿಕಾರಿಗಳನ್ನು ನಾನು ತುಂಬು ಹೃದಯದಿಂದ ಅಭಿನಂದಿಸುತ್ತೇನೆ.
ನಾನು ಜಿಲ್ಲಾ ಮಟ್ಟದಲ್ಲಿ ಕೆಲಸ ಮಾಡುವಂತಹ ಅಧಿಕಾರಿಗಳನ್ನು ಮನವಿ ಮಾಡುವುದೇನೆಂದರೆ ಇಂತಹ ಕಾರ್ಯಗಳನ್ನು ಯಶಸ್ವಿಯಾಗಿ ನಡೆಸಬೇಕಿದೆ.
ಇವತ್ತು ಗ್ರಾಮೀಣ ಮಟ್ಟದಲ್ಲಿ ಇಂತಕ ಕಾರ್ಯಗಳ ಅಗತ್ಯ ಹೆಚ್ಚಿದೆ.
ಅವರ ಭಾವನಾತ್ಮಕವಾದ ಅನುಭಾವಿಕ ಕಥೆಗಳು, ಈ ವಿಚಾರದ ಬಗ್ಗೆ ಅವರು ಒಂದು ಅಥವಾ ಎರಡು ಪುಸ್ತಕಗಳನ್ನು ಬರೆಯಲಿ.
ಅದು ಸರ್ಕಾರಿ ದಾಖಲೆಯಂತಿರಬಾರದು.ನೀವು ಅಂತಹ ಅಧಿಕಾರಿಗಳನ್ನು ಹುಡುಕಿ ಅವರ ಕುಟುಂಬಗಳನ್ನೂ ಹುಡುಕಿ ಇಂತಹ ಒಳ್ಳೆಯ ಕೆಲಸಗಳನ್ನು ಮಾಡಿದರೆ ಆ ಕುಟುಂಬಗಳೂ ಸಂತಸ ಪಡುತ್ತವೆ.
ನಿಮಗೆ ಆಶ್ಚರ್ಯ ಎನಿಸುತ್ತದೆ ಇಂದು 45 ಲಕ್ಷ ಮಹಿಳಾ ಸ್ವಸಹಾಯ ಸಂಘಗಳು ನಿರ್ಮಾಣವಾಗಿವೆ.
ಈ ಸಂಘಗಳಲ್ಲಿ 5 ಕೋಟಿ ಮಹಿಳೆಯರು ಕ್ರಿಯಾತ್ಮಕವಾಗಿ ತೊಡಗಿಸಿಕೊಂಡಿದ್ದಾರೆ.
ಈ ನಿಟ್ಟಿನಲ್ಲಿ ಈ ಕುಟುಂಬಗಳ ಇನ್ನೊಬ್ಬ ಸದಸ್ಯರು ಗಳಿಕೆಯ ಅವಕಾಶಗಳನ್ನು ಪಡೆದುಕೊಂಡಿದ್ದಾರೆ.
ಆ ಮೂಲಕ ಗಳಿಕೆಯ ಇನ್ನೊಂದು ಮೂಲ ಸೃಷ್ಟಿಯಾಗಿದೆ.
ನಿಮ್ಮ ಜತೆ ಇನ್ನಷ್ಟು ಅಂಕಿ ಅಂಶಗಳನ್ನು ಹಂಚಿಕೊಳ್ಳಲು ಬಯಸುತ್ತೇನೆ.
ನಮ್ಮ ಸರ್ಕಾರ ರಚನೆ ಆಗುವ ಮುನ್ನ ಅಂದರೆ 2011ರಿಂದ 2014ರವರೆಗೆ ಕೇವಲ 5 ಲಕ್ಷ ಸ್ವಸಹಾಯ ಸಂಘಗಳನ್ನು ಸ್ಥಾಪನೆ ಮಾಡಲಾಗಿತ್ತು.
ಕೇವಲ 50-52 ಲಕ್ಷ ಕುಟುಂಬಗಳನ್ನು ಈ ಸಂಘಗಳಿಗೆ ಜೋಡಿಸಲಾಗಿತ್ತು.
2014ರಿಂದ 2018ರವರೆಗೂ ಈ ನಿಟ್ಟಿನಲ್ಲಿ ನಾವು ಹೆಚ್ಚು ಗಮನ ಕೇಂದ್ರೀಕರಿಸಿದೆವು.
ಕಳೆದ ನಾಲ್ಕು ವರ್ಷಗಳಲ್ಲಿ 20 ಲಕ್ಷಕ್ಕೂ ಹೆಚ್ಚು ಸ್ವಸಹಾಯ ಸಂಘಗಳು ಅಸ್ತಿತ್ವಕ್ಕೆ ಬಂದಿವೆ.
2.25 ಕೋಟಿಗೂ ಹೆಚ್ಚು ಕುಟುಂಬಗಳು ಇದರೊಂದಿಗೆ ಜೋಡಿಸಿಕೊಂಡಿವೆ.
ಇದರ ಅರ್ಥ ನಾಲ್ಕು ಪಟ್ಟು ಸ್ವಸಹಾಯ ಸಂಘಗಳು ಹೆಚ್ಚಳವಾಗಿವೆ.
ನಾಲ್ಕು ಪಟ್ಟು ಹೆಚ್ಚು ಜನರು ಇದರಿಂದ ಲಾಭವನ್ನು ಪಡೆದುಕೊಂಡಿದ್ದಾರೆ.
ಇದು ನಮ್ಮ ಸರ್ಕಾರವು ಹೇಗೆ ತ್ವರಿತ ಗತಿಯಲ್ಲಿ ಕೆಲಸ ಮಾಡುತ್ತಿದೆ ಮತ್ತು ಸಾರ್ವಜನಿಕ ಕಲ್ಯಾಣದ ನಿಟ್ಟಿನಲ್ಲಿ ಎಷ್ಟು ಕಟಿಬದ್ಧವಾಗಿದೆ ಎನ್ನುವುದನ್ನು ತೋರಿಸುತ್ತದೆ.
ನಮ್ಮ ತಾಯಂದಿರ ಏಳಿಗೆಗೆ ನಾವೆಷ್ಟು ಬದ್ಧತೆಯಿಂದ ಕೆಲಸ ಮಾಡುತ್ತಿದ್ದೇವೆ ಎನ್ನುವುದಕ್ಕೆ ಇದು ಸಾಕ್ಷಿ.
ಈ ಯೋಜನೆಯ ಅಡಿಯಲ್ಲಿ ಕೌಶಲ್ಯ ಅಭಿವೃದ್ಧಿ ಪಡಿಸುವ ನಿಟ್ಟಿನಲ್ಲಿ ಮಾರ್ಕೆಟಿಂಗ್ ಮತ್ತು ಹೂಡಿಕೆಗೆ ಹಣಕಾಸು ನೆರವು ನೀಡುವ ಪ್ರಯತ್ನಗಳನ್ನು ನಾವು ಮಾಡುತ್ತಿದ್ದೇವೆ.
ನಾವು ದೇಶದ ವಿವಿಧ ಭಾಗದಲ್ಲಿ ಅಗಾಧವಾದ ಸ್ವಸಹಾಯ ಸಂಘಗಳನ್ನು ಹೊಂದಿದ್ದೇವೆ.
ನಾನು ಮತ್ತೊಮ್ಮೆ ದೇಶದ ಆರ್ಥಿಕ ಸ್ವಾವಲಂಬನೆಯ ಕಾರ್ಯದಲ್ಲಿ ತೊಡಗಿಸಿಕೊಂಡಿರುವ ಆ ಎಲ್ಲಾ ತಾಯಂದಿರು ಮತ್ತು ಸೋದರಿಯರ ಮಾತುಗಳನ್ನು ಆಲಿಸಲು ಕಾತರನಾಗಿದ್ದೇನೆ.
ತಮ್ಮ ಕುಟುಂಬಗಳ ಆರ್ಥಿಕ ಪ್ರಗತಿಯಲ್ಲಿ ತೊಡಗಿಸಿಕೊಂಡಿರುವ, ಕ್ರಮಬದ್ಧವಾದ ಶಿಕ್ಷಣ ಪಡೆದಿರಲಿ ಅಥವಾ ಪಡೆಯದಿರಲಿ ಆದರೂ ತಮ್ಮ ಖರ್ಚನ್ನು ಕಡಿಮೆ ಮಾಡಿಕೊಂಡು ಹತ್ತು ಹಲವು ವಿಧಾನಗಳಿಂದ ಸುಗಮ ಬದುಕಿಗೆ ಕಾರಣವಾಗಿರುವ ಮಹಿಳೆಯರ ಮಾತುಗಳನ್ನು ಆಲಿಸಲು ನನಗೆ ಖುಷಿ ಎನಿಸುತ್ತಿದೆ.
ಈ ಎಲ್ಲಾ ಜನರ ಬದುಕಿನಲ್ಲಿ ಅದೆಷ್ಟರ ಮಟ್ಟಿಗೆ ಬದಲಾವಣೆ ಆಗಿದೆ ಎನ್ನುವುದನ್ನು ನೀವೇ ನೋಡಿ.
ಸ್ವಸಹಾಯ ಸಂಘಗಳು ಎಷ್ಟರ ಮಟ್ಟಿಗೆ ಪ್ರಭಾವಿಯಾಗಿ ಕೆಲಸ ಮಾಡುತ್ತಿವೆ ಎನ್ನುವುದರ ನೈಜವಾದ ಚಿತ್ರಣ ಇಲ್ಲಿ ಕಾಣಸಿಗುತ್ತಿದೆ.
ಸ್ವಸಹಾಯ ಸಂಘಗಳ ಸಂಪರ್ಕವನ್ನು ದೇಶಾದ್ಯಂತ ವಿಸ್ತರಿಸಲಾಗಿದೆ.
ವಿವಿಧ ಕ್ಷೇತ್ರ ಮತ್ತು ವಿವಿಧ ವ್ಯವಹಾರಗಳಿಗೆ ಈ ಸಂಪರ್ಕವನ್ನು ವಿಸ್ತರಣೆ ಮಾಡಲಾಗಿದೆ.
ಸರ್ಕಾರ ಈ ಸಂಘಗಳಿಗೆ ಅಗತ್ಯ ತರಬೇತಿ, ಆರ್ಥಿಕ ಅನುದಾನ ಮತ್ತು ಪ್ರಗತಿಗೆ ಪೂರಕವಾದ ಅವಕಾಶಗಳನ್ನು ಸೃಷ್ಟಿಸಿದೆ.
ಸ್ವಸಹಾಯ ಸಂಘಗಳ ಸಹಾಯದೊಂದಿಗೆ ಕೃಷಿ ರೈತ ಮಹಿಳೆಯರು ಮತ್ತು ಕೃಷಿ ಕ್ಷೇತ್ರವನ್ನು ತೊಡಗಿಸುವ ಪ್ರಯೋಗವನ್ನು ಮಾಡಲಾಗುತ್ತದೆ.
33 ಲಕ್ಷ ರೈತ ಮಹಿಳೆಯರಿಗೆ ತರಬೇತಿ ನೀಡುವಂತಹ ರೈತ ಮಹಿಳಾ ಸ್ವಾವಲಂಬಿ ಯೋಜನೆಯನ್ನು ಜಾರಿಗೆ ತರಲಾಗಿದೆ.
ಇದರ ಜೊತೆಗೆ ಗ್ರಾಮೀಣ ಪ್ರದೇಶದಲ್ಲಿ 7 ದಿನದ 24 ಗಂಟೆಗಳೂ ಸಹಕಾರವನ್ನು ನೀಡುವಂತಹ 25,000 ಸಮುದಾಯ ಲೈವ್ಲಿವುಡ್ ಸಂಪನ್ಮೂಲ ವ್ಯಕ್ತಿಗಳನ್ನು ಆಯ್ಕೆ ಮಾಡಲಾಗಿದೆ.
ಇವತ್ತು ಯಾವುದೇ ಕ್ಷೇತ್ರವಿರಲಿ, ವಿಶೇಷವಾಗಿ ಕೃಷಿಗೆ ಸಂಬಂಧಿಸಿದ ಕ್ಷೇತ್ರಗಳು, ಮೌಲ್ಯ ವೃದ್ಧಿ ಕ್ಷೇತ್ರ, ದರ ವೃದ್ಧಿ ಎನ್ನುವುದು ಬಹಳ ಮುಖ್ಯವಾಗಿದೆ.
ಇವತ್ತು ದೇಶದ ಕೃಷಿಕರು ಮೌಲ್ಯ ವೃದ್ಧಿಯ ಮಹತ್ವವನ್ನು ಅರಿತುಕೊಂಡಿದ್ದಾರೆ ಎಂದು ನಾನು ಭಾವಿಸಿದ್ದೇನೆ.
ಇದನ್ನು ಅವರು ಅಳವಡಿಸಿಕೊಳ್ಳುತ್ತಿದ್ದಾರೆ.
ಅದರ ಲಾಭವನ್ನೂ ಪಡೆದುಕೊಳ್ಳುತ್ತಿದ್ದಾರೆ.
ಕೆಲವು ರಾಜ್ಯಗಳಲ್ಲಿ ಜೋಳ, ಮಾವು, ತೋಟಗಾರಿಕೆ ಬೆಳೆಗಳು ಮತ್ತು ಡೈರಿ ಕ್ಷೇತ್ರ ಹೀಗೆ ಹಲವು ವಲಯಗಳಲ್ಲಿ ಮೌಲ್ಯ ವೃದ್ಧಿಯನ್ನು ಅಳವಡಿಸಿಕೊಳ್ಳುತ್ತಿದ್ದಾರೆ.
ಈ ಉದ್ದೇಶಕ್ಕಾಗಿಯೇ 2 ಲಕ್ಷ ಸ್ವಸಹಾಯ ಸಂಘಗಳ ಸದಸ್ಯರು ನೆರವನ್ನು ಪಡೆದುಕೊಂಡಿದ್ದಾರೆ.
ನಾವು ಈಗಷ್ಟೇ ಬಿಹಾರದ ಪಾಟಲಿಪುತ್ರದ ಅಮೃತಾ ದೇವಿ ಅವರ ಮಾತುಗಳನ್ನು ಆಲಿಸಿದ್ದೇವೆ.
ಅಲ್ಲಿ ಬಡ ಕುಟುಂಬಗಳ ಮಹಿಳೆಯರ ಸ್ಥಿತಿ-ಗತಿಯು ಹೇಗೆ ಬದಲಾಗಿದೆ ಎನ್ನುವುದನ್ನು ಅರಿತುಕೊಂಡಿದ್ದೇವೆ.
ನಾನು ಬಿಹಾರದ ಇನ್ನಷ್ಟು ಉದಾಹರಣೆಗಳನ್ನು ಕೊಡಲು ಬಯಸುತ್ತೇನೆ.
2.5 ಲಕ್ಷಕ್ಕೂ ಹೆಚ್ಚು ಸ್ವಸಹಾಯ ಸಂಘಗಳ ಸದಸ್ಯರು ಹೆಚ್ಚೆಚ್ಚು ತರಬೇತಿಯನ್ನು ಪಡೆದುಕೊಂಡು ಭತ್ತದ ಬೇಸಾಯವನ್ನು ಯಶಸ್ವಿಯಾಗಿ ಮಾಡುತ್ತಿವೆ.
ಅದೇ ರೀತಿ ಹೊಸ ವಿಧಾನಗಳ ಮೂಲಕ ಎರಡು ಸದಸ್ಯರು ತರಕಾರಿ ಬೆಳೆಯುವುದರ ತರಬೇತಿಗಳನ್ನು ಪಡೆದು ಯಶಸ್ಸು ಕಂಡುಕೊಂಡಿದ್ದಾರೆ ಇದರ ಜತೆಗೆ ಬಿಹಾರದಲ್ಲಿ ಬಳೆಗಳನ್ನು ತಯಾರು ಮಾಡುವ(ಮೇಣದ ಸಹಾಯದಿಂದ) ಸಣ್ಣ ಘಟಕಗಳನ್ನು ತೆರೆಯಲಾಗಿದೆ.
ಉತ್ಪಾದಕರ ಗುಂಪುಗಳೂ ಹುಟ್ಟಿಕೊಂಡಿವೆ.
ನಮ್ಮ ದೇಶ ಮತ್ತು ವಿದೇಶಗಳಲ್ಲೂ ಈ ಬಳೆಗಳ ವಿನ್ಯಾಸ ಹೆಚ್ಚು ಪ್ರಖ್ಯಾತಿಯನ್ನು ಪಡೆದುಕೊಂಡಿದೆ ಎನ್ನುವುದು ನನಗೆ ಸಂತಸದ ಸಂಗತಿ.
ಛತ್ತೀಸ್ ಘಡದ ಶ್ರೀಮತಿ ಮೀನಾ ಮಾಂಝಿ ಅವರು ಕೆಲಹೊತ್ತಿನ ಹಿಂದೆ ಇಟ್ಟಿಗೆ ನಿರ್ಮಾಣ ತಮ್ಮ ಜೀವನದಲ್ಲಿ ಹೇಗೆಲ್ಲಾ ಬದಲಾವಣೆಯನ್ನು ತಂದಿದೆ ಎನ್ನುವುದನ್ನು ಹೇಳಿಕೊಂಡರು.
ಅವರ ಸ್ವಸಹಾಯ ಗುಂಪಿನೊಂದಿಗೆ 2000 ಸಾವಿರಕ್ಕೂ ಹೆಚ್ಚು ಸ್ವಸಹಾಯ ಗುಂಪುಗಳು ಸೇರಿಕೊಂಡು ಇಟ್ಟಿಗೆ ನಿರ್ಮಾಣ ಮಾಡುತ್ತಿವೆ.
ಅವರ ವಾರ್ಷಿಕ ಾದಾಯವೇ ಕೋಟಿ ಮೀರಿ ಹೋಗಿದೆ ಎನ್ನುವುದನ್ನು ಕೇಳಿ ನನಗೆ ಸಂತೋಷ ಮತ್ತು ಹೆಮ್ಮೆ ಎನಿಸಿತು.
ಅದೇ ರೀತಿ ಬಿಹಾನ್ ಬಜಾರ್ ಛತ್ತೀಸ್ ಘಡದ 22 ಜಿಲ್ಲೆಗಳಲ್ಲಿ ಆರಂಭಗೊಂಡಿವೆ.
ಅಲ್ಲಿ ಸ್ವಸಹಾಯ ಗುಂಪುಗಳೇ ತಯಾರಿಸಿದ 200ಕ್ಕೂ ಹೆಚ್ಚು ವಿವಿಧ ವಸ್ತುಗಳು ಮಾರಾಟ ಮಾಡಲ್ಪಡುತ್ತವೆ.
ಛತ್ತೀಸ್ಘಡಕ್ಕೆ ಸಂಬಂಧಿಸಿದಂತೆ ನಾನು ಒಂದು ವೈಯಕ್ತಿಕ ಅನುಭವವನ್ನು ಹಂಚಿಕೊಳ್ಳಲು ಬಯಸುತ್ತೇನೆ.
ನಾನು ಕೆಲ ದಿನಗಳ ಹಿಂದೆ ಛತ್ತೀಸ್ ಘಡಕ್ಕೆ ಹೋಗಿದ್ದೆ ಅದನ್ನು ನೀವು ಟಿವಿಗಳಲ್ಲೂ ಕಂಡಿದ್ದೀರಿ.
ಅಲ್ಲಿ ನಾನು ಇ-ರಿಕ್ಷಾ ಓಡಿಸುವ ಅವಕಾಶವನ್ನು ಪಡೆದುಕೊಂಡಿದ್ದೆ.
ಈ ಇ-ರಿಕ್ಷಾಗಳನ್ನು ಮಹಿಳೆಯರೇ ಓಡಿಸುತ್ತಾರೆ.
ಛತ್ತೀಸ್ ಘಡದ ಆ ಪ್ರದೇಶ ಮೊದಲು ನಕ್ಸಲ್ ಬಾಧಿತವಾಗಿತ್ತು.
ಅಲ್ಲಿ ಯಾವುದೇ ರೀತಿಯ ಸಾರಿಗೆ ವ್ಯವಸ್ಥೆಯೂ ಇರಲಿಲ್ಲ.
ಸರ್ಕಾರ ಈ ಸಮಸ್ಯೆಗೆ ಪರಿಹಾರವನ್ನು ಹುಡುಕುವ ಪ್ರಯತ್ನವನ್ನು ಮಾಡಿತು.
ಇದರ ಪರಿಣಾಮವಾಗಿಯೇ ಹಲವು ಇ-ರಿಕ್ಷಾಗಳು ಇಲ್ಲಿ ಸಂಚಾರ ಆರಂಭಿಸಿವೆ.
ಇವತ್ತು ದೇಶದ ಗ್ರಾಮೀಣ ಪ್ರದೇಶಗಳಲ್ಲಿ ಇಂತಹ ಕುಗ್ರಾಮಗಳು ಸಾಕಷ್ಟಿವೆ.
ಅಲ್ಲಿಗೂ ಇದೇ ರೀತಿ ಸಾರಿಗೆ ವ್ಯವಸ್ಥೆಯನ್ನು ಮಾಡಿಕೊಡಬಹುದಾಗಿದೆ.
ಈ ಯೋಜನೆಯಲ್ಲಿ ಗ್ರಾಮೀಣ ಪ್ರದೇಶದ ಜನರಿಗೆ ಧನಸಹಾಯವನ್ನು ಮಾಡಲಾಗುತ್ತದೆ.
ಆ ಮೂಲಕ ಸಾರಿಗೆ ವ್ಯವಸ್ಥೆಯನ್ನು ಸುಧಾರಿಸಲಾಗುತ್ತಿದೆ.
ವಾಹನಗಳನ್ನು ಖರೀದಿ ಮಾಡಲು ನೆರವು ಸಿಗುತ್ತಿದೆ.
ಸಾರಿಗೆ ವ್ಯವಸ್ಥೆಯಿಂದ ಮಾತ್ರವೇ ಗ್ರಾಮೀಣ ಪ್ರದೇಶಗಳ ಾದಾಯ ಮೂಲಗಳನ್ನು ಹೆಚ್ಚಿಸುವ ಅವಕಾಶಗಳಿವೆ.
ಈ ಯೋಜನೆಯ ಅಡಿಯಲ್ಲಿ ಹೇಗೆ ಕೌಶಲ್ಯ ವೃದ್ಧಿ ತರಭೇತಿ ಮತ್ತು ಸಹಾಯವನ್ನು ಪಡೆದುಕೊಂಡೆವು ಎನ್ನುವುದನ್ನು ಶ್ರೀಮತಿ ರೇವತಿ ಮತ್ತು ಶ್ರೀಮತಿ ವಂದನಾ ಅವರ ಮಾತುಗಳಿಂದಲೇ ನೀವು ತಿಳಿದುಕೊಂಡಿರಿ.
ಇಂತಹ ತರಬೇತಿಗಳು ಯಾವ ಸ್ವರೂಪದ ಬದಲಾವಣೆಗಳನ್ನು ಮಾಡಬಲ್ಲವು ಎನ್ನುವುದು ನಿಮ್ಮ ಗಮನಕ್ಕು ಬಂದಿದೆ.
ದೀನ್ ದಯಾಳ್ ಅಂತ್ಯೋದಯ ಯೋಜನೆ ಮೂಲಕ ಗ್ರಾಮೀಣ ಪ್ರದೇಶದ ಯುವ ಸಮುದಾಯದಲ್ಲಿ ಕೌಶಲ್ಯವನ್ನು ವೃದ್ಧಿ ಮಾಡುವತ್ತ ಹೆಚ್ಚು ಆಸಕ್ತಿ ಮತ್ತು ಆಸ್ಥೆಯನ್ನು ತೋರಿಸಲಾಗುತ್ತಿದೆ.
ಉದ್ಯೋಗಿ ಮತ್ತು ನಿರುದ್ಯೋಗಿ ಯುವ ಸಮುದಾಯಕ್ಕೆ ತರಬೇತಿಯನ್ನು ನೀಡಲಾಗುತ್ತದೆ.
ಈ ಮೂಲಕ ದೇಶದ ಯುವ ಸಮುದಾಯವು ಭರವಸೆ ಮತ್ತು ಆಸೆಗಳನ್ನು ಈಡೇರಿಸಿಕೊಳ್ಳಲು ಒಂದು ಅಮೂಲ್ಯ ಅವಕಾಶವೂ ದೊರಕಿದೆ.
ಇದು ಜನರಲ್ಲಿ ಧನಾತ್ಮಕ ಬದಲಾವಣೆಗಳನ್ನೂ ತರಲಿದೆ.
ದೇಶದ ಎಲ್ಲಾ ಜಿಲ್ಲೆಗಳಲ್ಲೂ ಗ್ರಾಮೀಣ ಸ್ವಸಹಾಯ ಉದ್ಯೋಗ ತರಬೇತಿ ಕೇಂದ್ರಗಳನ್ನು ತೆರೆಯಲಾಗಿದೆ.
ಯುವಕರು ತಮ್ಮ ಮನೆಗಳ ಸಮೀಪದಲ್ಲೇ ತರಭೇತಿಗಳನ್ನು ಪಡೆದುಕೊಳ್ಳಬಹುದಾಗಿದೆ.
ಗ್ರಾಮೀಣ ಪ್ರದೇಶದ ಯುವ ಸಮುದಾಯವು ಆರ್ಥಿಕ ವ್ಯವಹಾರಗಳನ್ನು ಮಾಡಲು ಇದು ಹೆಚ್ಚು ಅವಕಾಶಗಳನ್ನು ಕಲ್ಪಿಸಿಕೊಡುತ್ತದೆ.
ಈ ವರ್ಷದ ಮೇ ವೇಳೆಗೆ ದೇಶದಲ್ಲಿ 600 ಗ್ರಾಮೀಣ ಸ್ವಸಹಾಯ ಉದ್ಯೋಗ ಕೇಂದ್ರಗಳು ಕಾರ್ಯಾರಂಭ ಮಾಡಲಿವೆ.
ಈ ಕೇಂದ್ರಗಳ ಮೂಲಕ 28 ಲಕ್ಷ ಯುವಕರಿಗೆ ತರಬೇತಿಗಳು ಸಿಗುತ್ತಿವೆ.
19-20 ಲಕ್ಷ ಯುವಕ/ಯುವತಿಯರು ಇದರಿಂದ ಉದ್ಯೋಗ ಅವಕಾಶಗಳನ್ನೂ ಪಡೆದುಕೊಳ್ಳಲಿದ್ದಾರೆ.
ಮಧ್ಯಪ್ರದೇಶದ ಶ್ರೀಮತಿ ಸುಧಾ ಭಾಗೇ ಅವರ ಮಾತುಗಳನ್ನು ನಾವು ಈಗಷ್ಟೇ ಆಲಿಸಿದೆವು.
ಅವರು ಸ್ಯಾನೆಟರಿ ನ್ಯಾಪ್ಕಿನ್ ಗಳನ್ನು ಪ್ಯಾಕ್ ಮಾಡುವ ಉದ್ಯೋಗದಲ್ಲಿ ತೊಡಗಿಸಿಕೊಂಡಿದ್ದಾರೆ.
ಮಧ್ಯಪ್ರದೇಶದ 35 ಜಿಲ್ಲೆಗಳಲ್ಲಿ ಸ್ಯಾನಿಟರಿ ನ್ಯಾಪ್ಕಿನ್ ಪ್ಯಾಡ್ ಗಳನ್ನು ಉತ್ಪಾದನೆ ಮಾಡುವ ಘಟಗಗಳನ್ನು ಅವರು ಆರಂಭಿಸಿದ್ದಾರೆ.
ಇದರಿಂದಾಗಿ ಸ್ವಸಹಾಯ ಗುಂಪುಗಳ ಸುಮಾರು 5,500 ಸದಸ್ಯರುಗಳಿಗೆ ಉದ್ಯೋಗದ ಅವಕಾಶಗಳು ಲಭಿಸಿವೆ.
ನಾನು ಮಧ್ಯಪ್ರದೇಶದ ಇನ್ನಷ್ಟು ವಿಚಾರಗಳನ್ನು ನಿಮ್ಮೊಂದಿಗೆ ಹಂಚಿಕೊಳ್ಳುತ್ತೇನೆ.
ಸುಮಾರು 500 ಅಜೀವಿಕಾ ಫ್ರೆಶ್ ಸ್ಟೋರ್ ಗಳು ಮಧ್ಯಪ್ರದೇಶ ರಾಜ್ಯದಲ್ಲಿ ಓಪನ್ ಆಗಿವೆ.
ಈ ಸ್ಟೋರ್ ಗಳ ಮೂಲಕ ವರ್ಷಕ್ಕೆ ಸರಿಸುಮಾರು ಒಂದು ಟನ್ ಮಸಾಲೆ ಪದಾರ್ಥಗಳನ್ನು ಮಾರಾಟ ಮಾಡಲಾಗುತ್ತಿದೆ.
ಈ ಮೂಲಕ ಮಧ್ಯಪ್ರದೇಶದಲ್ಲಿ ಇಂದು ಅಜೀವಿಕಾ ಒಂದು ಬ್ರ್ಯಾಂಡ್ ಎನಿಸಿಕೊಂಡಿದೆ, ಸ್ವಸಹಾಯ ಗುಂಪುಗಳ ಮೂಲಕ ಹೇಗೆ ಬ್ಯಾಂಕಿಂಗ್ ಚಟುವಟಿಕೆಯು ಬೆಳೆದು ನಿಂತಿದೆ ಎನ್ನುವುದನ್ನು ಶ್ರೀಮತಿ ರೇಖಾ ಅವರ ಮಾತುಗಳಲ್ಲೇ ಕೇಳಿಸಿಕೊಂಡಿದ್ದೇವೆ.
ಸ್ವಸಹಾಯ ಗುಂಪುಗಳ ಸದಸ್ಯರನ್ನು ಬ್ಯಾಂಕ್ ಮಿತ್ರ ಮತ್ತು ಬ್ಯಾಂಕ್ ಸಖಿಗಳನ್ನಾಗಿ ನೇಮಿಸಿಕೊಳ್ಳಲಾಗುತ್ತದೆ.
ಗ್ರಾಮೀಣ ಪ್ರದೇಶ ಮತ್ತು ಕುಗ್ರಾಮಗಳಿಗೆ ಬ್ಯಾಂಕಿಂಗ್ ವ್ಯವಸ್ಥೆಯನ್ನು ತಲುಪಿಸಲು ಇದು ಸಾಕಷ್ಟು ಸಹಾಯ ಮಾಡಲಿದೆ.
ಇವತ್ತು 2000ಕ್ಕೂ ಹೆಚ್ಚು ಸ್ವಸಹಾಯ ಗುಂಪುಗಳು ಬ್ಯಾಂಕ್ ಮಿತ್ರ ಮತ್ತು ಬ್ಯಾಂಕ್ ಸಖಿಯ ಕೆಲಸಗಳನ್ನು ದೇಶಾದ್ಯಂತ ಮಾಡುತ್ತಿವೆ.
ಈ ಮೂಲಕವೇ 350 ಕೋಟಿ ರೂಪಾಯಿಯಷ್ಟು ವಹಿವಾಟು ನಡೆದಿದೆ ಎಂದು ನಾನು ಕೇಳಿದ್ದೇನೆ.
ನೋಡಿ..
ಸಮುದಾಯ ಸಂಪನ್ಮೂಲ ವ್ಯಕ್ತಿ ಹೇಗೆ ಕೆಲಸ ಮಾಡುತ್ತಾನೆ ಎನ್ನುವುದನ್ನು ನೋಡಿದ್ದೀರಿ..
ಸುದೀರ್ಘ ಸಮಯದಿಂದಲೂ ಕೆಲವು ಮಹಿಳೆಯರು ಈ ಕಾರ್ಯದಲ್ಲಿ ತೊಡಗಿಸಿಕೊಂಡಿದ್ದಾರೆ ಸಮದಾಯ ಸಂಪನ್ಮೂಲ ವ್ಯಕ್ತಿಗಳಾಗಿ ಹೊಸ ಹೊಸ ಗ್ರಾಮಗಳಿಗೆ ಭೇಟಿ ನೀಡುವ ಮೂಲಕ ಗ್ರಾಮೀಣ ಪ್ರದೇಶದ ಇನ್ನಷ್ಟು ಹೆಣ್ಣು ಮಕ್ಕಳನ್ನು ಇವರು ಉತ್ತೇಜಿಸುತ್ತಿದ್ದಾರೆ.
2 ಲಕ್ಷ ಸಮುದಾಯ ಸಂಪನ್ಮೂಲ ವ್ಯಕ್ತಿಗಳ ಮೂಲಕ ಇಡೀ ದೇಶಕ್ಕೆ ಈ ಕಾರ್ಯಕ್ರಮ ಹಬ್ಬಿದೆ.
ಈ ಸಂಖ್ಯೆ ದಿನದಿನಕ್ಕೂ ಹೆಚ್ಚುತ್ತದೆ.
ದೀನ್ ದಯಾಳ್ ಉಪಾಧ್ಯಾಯ ಯೋಜನೆಯ ಅಡಿಯಲ್ಲಿ ಸರ್ಕಾರಿ ಅನುದಾನಗಳ ಮೂಲಕವೂ ಬ್ಯಾಂಕ್ ಸಾಲಗಳನ್ನು ನೀಡಲಾಗುತ್ತದೆ.
ಜನರು ತಮ್ಮ ವ್ವಹಾರವನ್ನು ಬೆಳೆಸಿಕೊಳ್ಳಲು ಈ ಸಾಲ ಸವಲಭ್ಯ ಪಡೆದುಕೊಳ್ಳಬಹುದಾಗಿದೆ.
ಇನ್ನೊಂದು ವಿಚಾರವನ್ನು ಕೇಳಿದರೆ ನಿಮಗೆಲ್ಲರಿಗೂ ಸಂತೋಷ ಎನಿಸುತ್ತದೆ.
ಅದೇನಂದರೆ ಸಾಲದ ತೀರುವಳಿಯು ಕಾಲಬದ್ಧವಾಗಿರುತ್ತಿದೆ.
ನಾನು ಗಮನಿಸಿದ್ದೇನೆ.
ಸಾಲ ತೀರುವಳಿಯು ಬ್ಯಾಂಕ್ ಗಳಿಗಿಂತಲೂ ಸ್ವಸಹಾಯ ಗುಂಪುಗಳಲ್ಲಿ ಹೆಚ್ಚು ಬಾಕಿ ಉಳಿದಿಲ್ಲ.
ಶೇಕಡಾ 99ರಷ್ಟು ಸಾಲಗಳನ್ನು ಮರುಪಾವತಿ ಮಾಡಲಾಗುತ್ತಿದೆ.
ಇದು ನಮ್ಮ ಬಡ ಕುಟುಂಬಗಳ ಮೌಲ್ಯವಾಗಿದೆ.
ನಮ್ಮ ಬಡ ಕುಟುಂಬಗಳ ಶ್ರೀಮಂತಿಕೆಯೂ ಹೌದು.
ನಾವು ಈಗಷ್ಟೇ ಶ್ರೀಮತಿ ಲಕ್ಷ್ಮಿ ಅವರ ಮಾತುಗಳನ್ನು ಆಲಿಸಿದೆವು ಅವರು ಇತರೆ 30 ಮಹಿಳೆಯರ ಜತೆ ಸೇರಿ ಹಪ್ಪಳಗಳನ್ನು ಮಾರಾಟ ಮಾಡುವ ಮೂಲ ಲಾಭ ಪಡೆದುಕೊಳ್ಳುತ್ತಿದ್ದಾರೆ.
ಸ್ವಸಹಾಯ ಗುಂಪುಗಳ ಮೂಲಕ ತಯಾರಿಸಲಾದ ಉತ್ಪನ್ನಗಳಿಗೆ ಸರಿಯಾದ ಬೆಲೆ ಸಿಗುತ್ತಿದೆಯೇ ಎಂಬ ಕಡೆಗೆ ನಾವು ಹೆಚ್ಚು ಗಮನ ಹರಿಸಬೇಕಿದೆ.
ಈ ಉತ್ಪನ್ನಗಳಿಗೆ ಸೂಕ್ತ ಬೆಲೆ ಸಿಗಬೇಕು ಎನ್ನುವ ಕಾರಣದಿಂದಲೇ ಭಾರತ ಸರ್ಕಾರವು ಪ್ರತಿ ರಾಜ್ಯದಲ್ಲಿ ಒಂದು ವರ್ಷದಲ್ಲಿ ಎರಡು ಬಾರಿ ವ್ಯಾಪಾರ ಮೇಳಗಳನ್ನು ಆಯೋಜಿಸಲು ಅನುದಾನವನ್ನು ನೀಡಿ ಮಾರುಕಟ್ಟೆಯನ್ನು ಒದಗಿಸುತ್ತಿದೆ.
ಇದು ಧನಾತ್ಮಕ ಫಲಿತಾಂಶವನ್ನೇ ತಂದುಕೊಡುತ್ತಿದೆ.
ಇಂದು ಸ್ವಸಹಾಯ ಗುಂಪುಗಳು ತಯಾರಿಸಿದ ಉತ್ಪನ್ನಗಳಿಗೆ ಹೆಚ್ಚು ಬೇಡಿಕೆ ಸಿಗುತ್ತಿದೆ.
ಆ ಮೂಲಕ ಲಾಭವೂ ದೊರೆಯುತ್ತಿದೆ.
ಇದಲ್ಲದೇ ಸರ್ಕಾರದ ಜೆಮ್ ಇ ಮಾರುಕಟ್ಟೆ ಮೂಲಕವೂ ಸ್ವಸಹಾಯ ಗುಂಪುಗಳು ಅನುಕೂಲಗಳನ್ನು ಪಡೆದುಕೊಳ್ಳುತ್ತಿವೆ.
ಅಲ್ಲದೇ ಪಾರದರ್ಶಕತೆಯೂ ಹೆಚ್ಚುತ್ತಿದೆ.
ಪಾರದರ್ಶಕತೆಯನ್ನು ವೃದ್ಧಿಸಲು ಸರ್ಕಾರವು ಡಿಜಿಟಲ್ ವ್ಯವಸ್ಥೆಗೆ ಹೆಚ್ಚು ಆದ್ಯತೆ ನೀಡುತ್ತಿದೆ.
ಇಂದು ಸರ್ಕಾರದ ಟೆಂಡರ್ ಗಳು ಇದೇ ಮಾದರಿಯಲ್ಲಿಯೇ ನಡೆಯುತ್ತಿವೆ.
ಡಿಜಿಟಲ್ ಮಾರ್ಗದ ಮೂಲಕವೇ ಪಾರದರ್ಶಕತೆಯನ್ನು ಹೆಚ್ಚಿಸುತ್ತಿದೆ.
ನಾನು ಸ್ವಸಹಾಯ ಗುಂಪುಗಳ ಸದಸ್ಯರಿಗೆ ಕೋರುವುದೇನೆಂದರೆ ನೀವೆಲ್ಲರೂ ನಮ್ಮ ಪೋರ್ಟಲ್ ನಲ್ಲಿ ನಿಮ್ಮ ಉತ್ಪನ್ನಗಳನ್ನು ನೋಂದಣಿ ಮಾಡಿಕೊಳ್ಳಿ.
ಸರ್ಕಾರಕ್ಕೆ ಏನಾದರೂ ಅಗತ್ಯ ಬಿದ್ದರೆ ಈ ವಸ್ತುಗಳು ಇಲ್ಲಿ ದೊರೆಯುತ್ತವೆ ಎನ್ನುವುದನ್ನು ತಿಳಿದುಕೊಳ್ಳಲು ಸಾಧ್ಯವಾಗುತ್ತದೆ.
ನೀವು ಕುರಿಗಳನ್ನು ಬೆಳೆಸಿ ಉಣ್ಣೆಯನ್ನು ಸಂಗ್ರಹಿಸುತ್ತೀರಿ ಎಂದು ಕೊಳ್ಳಿ ಅದಕ್ಕೆ ಸಲಹೆ ಕೊಡಲೂ ಸಾಧ್ಯವಾಗುತ್ತದೆ.
ನಾನು ಗುಜರಾತ್ ನಲ್ಲಿ ಇದ್ದ ಸಂದರ್ಭದಲ್ಲಿ ಸಣ್ಣ ಪ್ರಯೋಗವೊಂದನ್ನು ಮಾಡಿದ್ದೆ.
ಯಾರು ಕುರಿ ಮತ್ತು ಮೇಕೆಗಳನ್ನು ಬೆಳೆಸುತ್ತಾರೋ ಅವರಿಗೆ ಟ್ರಿಮರ್ ಗಳನ್ನು ನೀಡುತ್ತಿದ್ದೆ.
ಟ್ರಿಮರ್ ಗಳನ್ನು ಕ್ಷೌರಿಕರು ಬಳಸಿ ಕೂದಲುಗಳನ್ನು ಕತ್ತರಿಸುತ್ತಿದ್ದರು.
ಕತ್ತರಿಗಳ ಬದಲಾಗಿ ಟ್ರಿಮರ್ ಗಳ ಮೂಲಕ ಕುರಿ ಮತ್ತು ಮೇಕೆಗಳ ಕೂದಲನ್ನು ಕಟ್ ಮಾಡಲು ನಮ್ಮ ಸರ್ಕಾರದಿಂದ ಟ್ರಿಮರ್ ಗಳನ್ನು ನೀಡಲಾಗುತ್ತಿತ್ತು.
ಕತ್ತರಿ ಬದಲು ಟ್ರಿಮರ್ ಗಳನ್ನು ಬಳಕೆ ಮಾಡಿದರೆ ಉದ್ದದ ಕೂದಲನ್ನು ಸಂಗ್ರಹ ಮಾಡಲು ಸಾಧ್ಯ ಎನ್ನುವ ಸಲಹೆಯನ್ನು ನಮ್ಮ ಸರ್ಕಾರ ಮಾಡುತ್ತಿತ್ತು.
ನಿಮಗೆ ಅಚ್ಚರಿ ಎನಿಸಬಹುದು.
ಟ್ರಮರ್ ಗಳನ್ನು ಬಳಸಿದ್ದರ ಪರಿಣಾಮದಿಂದ ಅವರ ಕಾರ್ಮಿಕರ ಕೂಲಿಯಲ್ಲಿ ಉಳಿತಾಯ ಆಗಿದ್ದೂ ಅಲ್ಲದೇ ಕುರಿಗಳಿಗೆ ಆಗುತ್ತಿದ್ದ ನೋವೂ ಕಡಿಮೆಯಾಗಿದೆ.
ಉಣ್ಣೆಯ ಎಳೆಗಳು ಉದ್ದವಿರೋ ಕಾರಣದಿಂದ ಅವುಗಳಿಗೆ ಮಾರುಕಟ್ಟೆಯಲ್ಲಿ ಉತ್ತಮ ಬೆಲೆಯೂ ಸಿಕ್ಕಿದೆ.
ನೀವು ಇದರ ತರಬೇತಿಯನ್ನು ನಿಮ್ಮ ಗುಂಪಿನ ವತಿಯಿಂದ ಸೋದರಿಯರಿಗೆ ನೀಡಿದರೆ ಬೆಚ್ಚಗಿನ ಮತ್ತು ಉಣ್ಣೆಯ ಬಟ್ಟೆಗಳ ಸಂಬಂಧಿತ ಕೆಲಸಗಳನ್ನು ಮಾಡಲು ಸಾಧ್ಯವಾಗುತ್ತದೆ.
ನಿಮಗೆ ಇದರಿಂದ ಅಗಾಧ ಅವಕಾಶ ಮತ್ತು ಆದಾಯವೂ ನಿಮಗೆ ಸಿಗಲಿದೆ.
ನೀವು ಈ ನಿಟ್ಟಿನಲ್ಲಿ ಆಲೋಚನೆಯನ್ನು ಮಾಡಬೇಕಿದೆ.
ನಾನು ಈ ಹಿಂದೆ ಕುಪ್ವಾಡಾದಲ್ಲಿ ಇದನ್ನು ಕಂಡಿದ್ದೆ.
ಪ್ರಾಣಿಗಳ ಹಾಲಿನಿಂದ ನೀವು ಲಾಭ ಮಾಡಿಕೊಳ್ಳುವಂತೆ ಈ ಉದ್ಯಮದಿಂದಲೂ ಲಾಭವನ್ನು ಪಡೆಯಬಹುದಾಗಿದೆ.
ನಾನು ನಿಮ್ಮ ಯಶೋಗಾಥೆಗಳು ಮತ್ತು ಅನುಭವಗಳನ್ನು ಮನಗಂಡಿದ್ದೇನೆ.
ಅವರನ್ನು ಯಾರೇ ಕೇಳಲಿ, ಮುಕ್ತ ಮನಸ್ಸಿನಿಂದ ಅದನ್ನು ಆಲಿಸುತ್ತಾರೆ.
ನಿಮ್ಮ ಪ್ರತಿಯೊಂದು ಯಶೋಗಾಥೆಯೂ ಎಲ್ಲರನ್ನೂ ಪ್ರೇರೇಪಿಸುತ್ತವೆ.
ನಮ್ಮ ದೇಶದ ತಾಯಂದಿರು ಮತ್ತು ಸೋದರಿಯರು ಎಷ್ಟರ ಮಟ್ಟಿಗೆ ಶಕ್ತಿಯನ್ನು ಹೊಂದಿದ್ದಾರೆ ಎನ್ನುವುದು ಅರ್ಥವಾಗುತ್ತದೆ.
ಅವರು ಸಣ್ಣ ಸಹಕಾರ ಸಿಕ್ಕರೂ ತಮ್ಮದೇ ಆದ ಲೋಕವನ್ನು ಸೃಷ್ಟಿಸಿಕೊಳ್ಳುತ್ತಾರೆ.
ಅವರು ಒಟ್ಟಿಗೆ ಕೆಲಸ ಮಾಡಿದರೆ ಮತ್ತು ಅವರು ಹೇಗೆ ನಾಯಕತ್ವವನ್ನು ರೂಪಿಸುತ್ತಾರೆ.
ನವ ಭಾರತವನ್ನು ನಿರ್ಮಾಣ ಮಾಡಲು ಅವರು ಹೇಗೆ ಬುನಾದಿ ಹಾಕುತ್ತದೆ ಎನ್ನುವುದು ಅರ್ಥವಾಗುತ್ತದೆ.
ಹೊಸತನ್ನು ಸಾಧಿಸಲು ಈ ಯಶೋಗಾಥೆಗಳು ಪ್ರತಿಯೊಬ್ಬ ಮಹಿಳೆಗೂ ದಾರಿ ಮತ್ತು ವಿಶ್ವಾಸವನ್ನು ಮೂಡಿಸುತ್ತದೆ.
ನಮ್ಮಲ್ಲಿ ಹತಾಶೆಯನ್ನು ಹರಡುವ ಜನರಿಗೇನೂ ಕೊರತೆಯಿಲ್ಲ.
ಕೆಡಕುಗಳನ್ನು ಹರಡುವ ಜನರಿಗೂ ಕಡಿಮೆಯಿಲ್ಲ.
ಯಾರು ಎಷ್ಟೇ ಕೆಡುಕನ್ನು ಹರಡಿದರೂ ನೀವು ಪ್ರಾಮಾಣಿಕತೆಯ ದಾರಿಯನ್ನು ಬಿಡಬೇಡಿ.
ನಾವು ಕಠಿಣ ಪರಿಶ್ರಮದಿಂದ ಕೆಲಸ ಮಾಡುವವರನ್ನು ಆರಾದಿಸುವುದನ್ನು ನಿಲ್ಲಿಸುವುದಿಲ್ಲ.
ನಮ್ಮ ಸ್ವಂತ ಬಲದ ಮೇಲೆಯೇ ನಾವು ದೇಶವನ್ನು ಬೆಳವಣಿಗೆಯತ್ತ ಕೊಂಡೊಯ್ಯಬೇಕಿದೆ.
ನಮ್ಮ ಕುಟುಂಬಗಳನ್ನು ಮುನ್ನಡೆಸಬೇಕಿದೆ.
ನಮ್ಮ ಮಕ್ಕಳಿಗೆ ಶಿಕ್ಷಣವನ್ನು ಕೊಡಿಸಬೇಕಿದೆ.
ಸಂಕಷ್ಟಗಳನ್ನು ಮೀರಿ ನಾವು ಬದುಕು ನಡೆಸಬೇಕಿದೆ.
ಹತಾಶೆ ಮತ್ತು ಕೆಡುಕುಗಳ ವಿರುದ್ಧ ಪ್ರತಿಯೊಬ್ಬರೂ ಹೋರಾಟ ನಡೆಸಿ ದೇಶವನ್ನು ಇನ್ನಷ್ಟು ಬಲಗೊಳಿಸಬೇಕಿದೆ.
ಇದಕ್ಕಾಗಿಯೇ ನಾನು ನಿಮ್ಮ ಒಳ್ಳೆಯ ಮಾತುಗಳನ್ನು ಕೇಳಿ ಸಂತೃಪ್ತನಾಗಿದ್ದೇನೆ.
ಈ ಕಾರ್ಯಕ್ರಮದಲ್ಲಿ ಇವತ್ತು ನೀವುಗಳೆಲ್ಲರೂ ಪ್ರಸ್ತಾಪ ಮಾಡಿರುವ ಈ ವಿಚಾರಗಳು, ಆ ಮಾತುಗಳಿಂದ ಶಕ್ತಿಯನ್ನು ಪಡೆದಿದ್ದೇವೆ.
ನಿಮ್ಮಲ್ಲಿ ಬಹುತೇಕರು ಇನ್ನೂ ಏನನ್ನೋ ಹೇಳಲು ಹಂಬಲಿಸುತ್ತಿದ್ದಿರಿ.
ಪ್ರತೊಯೊಬ್ಬರ ಸಾಹಸಗಾಥೆಯನ್ನು ಹೇಳಲು ಬಯಸುತ್ತಿದ್ದೀರಿ.
ಪ್ರತಿಯೊಬ್ಬರಿಗೂ ಒಂದೊಂದು ಅನುಭವ ಇದೆ.
ಸಮಸ್ಯೆಗಳ ಸಂಕೋಲೆಯಿಂದ ಹೊರಬರಲು ಪ್ರತಿಯೊಬ್ಬರೂ ದಾರಿಯನ್ನು ಕಂಡುಕೊಂಡಿರುತ್ತಾರೆ.
ಇದು ನಿಮ್ಮ ಸ್ವಂತ ಸಾಧನೆಯೂ ಆಗಿದೆ.
ಇದು ನಿಮ್ಮ ಪರಿಶ್ರಮದ ಮತ್ತು ಸ್ಥೈರ್ಯದ ಕೆಲಸವಾಗಿದೆ.
ಇದರ ಯಶಸ್ಸೆಲ್ಲವೂ ನಿಮಗೆ ಸಲ್ಲುವಂತಹದ್ದು, ಬೇರೆ ಯಾರಿಗೂ ಅಲ್ಲ.
ನಿಮ್ಮ ಹೊರತಾಗಿ ಬೇರೆ ಪ್ರೇರಣೆಯೂ ನಮಗೆ ಬೇಕಿಲ್ಲ.
ಇಲ್ಲಿ ಸೇರಿರುವ ಸೋದರಿಯರಲ್ಲಿ ಕೆಲವರು ತಮ್ಮ ಸಾಧನೆಗಳ ಬಗ್ಗೆ ಹೇಳಿಕೊಳ್ಳಲು ಅವಕಾಶಗಳು ಸಿಗಲೇ ಇಲ್ಲ.
ನಾನು ನಿಮ್ಮ ಆಲೋಚನೆಗಳನ್ನು ತಿಳಿದುಕೊಳ್ಳಲು ಬಯಸುತ್ತಿದ್ದೇನೆ.
ನಿಮ್ಮ ಎಲ್ಲಾ ಸಂಗತಿಗಳನ್ನೂ ನಾನು ನನ್ನ ಮನ್ ಕೀ ಬಾತ್ ಕಾರ್ಯಕ್ರಮದಲ್ಲಿ ಹಂಚಿಕೊಳ್ಳುತ್ತೇನೆ.
ಇಂತಹ ಹಲವು ಉದಾಹರಣೆಗಳಿಂದಾಗಿ ದೇಶದ ಹಲವರಿಗೆ ಪ್ರೇರಣೆ ಸಿಗಲಿದೆ.
ಕೆಲವು ಮಂದಿ ಜಗಳವಾಡುತ್ತಾ ಹೀಗೆಯೇ ಸಾಗುತ್ತಾರೆ.ಆದರೆ ಯಾರು ಕೆಲಸ ಮಾಡುತ್ತಾರೋ ಅವರು ಆತ್ಮವಿಶ್ವಾಸವನ್ನು ಪಡೆದುಕೊಳ್ಳುತ್ತಾರೆ.
ನಾವು ಕೆಲಸ ಮಾಡುತ್ತಾ ಮುಂದುವರೆಯುತ್ತಿದ್ದೇವೆ.
ನೀವು ಮೊಬೈಲ್ ಬಳಕೆಯನ್ನು ಮಾಡಲು ಚೆನ್ನಾಗಿ ತಿಳಿದಿರದೇ ಇದ್ದರೆ, ನೀವು ನಿಮ್ಮ ಪ್ರದೇಶಗಳಲ್ಲೇ ಸಾಮಾನ್ಯ ಸೇವಾ ಕೇಂದ್ರಗಳನ್ನು ಕಾಣುತ್ತೀರಿ.
ನೀವು ನರೇಂದ್ರ ಮೋದಿ ಆಪ್ ನೋಡಿರುತ್ತೀರಿ.
ನೀವು ಸೇವಾ ಕೇಂದ್ರಕ್ಕೆ ಹೋಗಿ ನಿಮ್ಮ ಸ್ವಸಹಾಯ ಗುಂಪಿನ ಫೋಟೋ ನೀಡಿ.
ನಿಮ್ಮ ಸ್ವಸಹಾಯ ಗುಪಿಂನ ಸೋದರಿಯರ ಸಂದರ್ಶನವನ್ನು ಅದರಲ್ಲಿ ರೆಕಾರ್ಡ್ ಮಾಡಿ ಆಪ್ ಗೆ ಛಾಪಿಸಿ.
ನೀವು ಹೇಗೆ ಸಾಧನೆ ಮಾಡಿದ್ದೀರಿ ಎನ್ನುವ ಮಾಹಿತಿ ಆಪ್ ನಲ್ಲಿ ಇರಲಿದೆ.
ಸಂಕಷ್ಟಗಳನ್ನು ಹೇಗೆ ಮೀರಿ ಬೆಳೆದು ನಿಂತಿರಿ, ನಿಮ್ಮಿಂದ ಏನೆಲ್ಲಾ ಒಳ್ಳೆಯ ಕೆಲಸಗಳು ಆಗಿವೆ ಎನ್ನುವುದು ಎಲ್ಲರಿಗೂ ತಿಳಿಯಲಿದೆ.
ಇದೆಲ್ಲವನ್ನೂ ಆಪ್ ನಲ್ಲಿ ಅಳವಡಿಕೆ ಮಾಡಿದರೆ ಅದನ್ನು ಬೇರೆಯವರು ಓದಬಹುದು, ಕೇಳಬಹುದು.
ಇತರೆ ಜನರೂ ಆಪ್ ನಿಂದ ಅದನ್ನು ನೋಡಬಹುದಾಗಿದೆ.
ನಾನೂ ಕೂಡಾ ಇಂತಹ ಅನೇಕ ಸಂಗತಿಗಳನ್ನು ಮನ್ ಕೀ ಬಾತ್ ಕಾರ್ಯಕ್ರಮದ ಮೂಲಕ ಜನರಿಗೆ ತಲುಪಿಸುವ ಕೆಲಸವನ್ನು ಮಾಡುತ್ತೇನೆ.
ನೀವು ನಿಮಗಾಗಿ ಸಾಧನೆ ಮಾಡಿದ್ದೀರಿ.
ಆದರೆ ಅದು ಕೋಟ್ಯಾನುಕೋಟಿ ಸೋದರಿಯರು ನಿಮ್ಮನ್ನು ಇಷ್ಟಪಡುವಂತೆ ಮಾಡುತ್ತದೆ.
ಇಂದು ಸಾಮಾನ್ಯ ಸೇವಾ ಕೇಂದ್ರಗಳೂ ತುಂಬಾ ಖ್ಯಾತಿಯನ್ನು ಪಡೆದುಕೊಳ್ಳುತ್ತಿವೆ.
ದೇಶಾದ್ಯಂತ ಸರಿಸುಮಾರು 3 ಲಕ್ಷ ಸಾಮಾನ್ಯ ಸೇವಾ ಕೇಂದ್ರಗಳನ್ನು ನಾವು ಕಾಣಬಹುದಾಗಿದೆ.
ಈಗ ನಮ್ಮ ಸೋದರಿಯರೂ ಸಾಮಾನ್ಯ ಸೇವಾ ಕೇಂದ್ರಗಳನ್ನು ನಡೆಸುತ್ತಿದ್ದಾರೆ.
ಈ ಸೆಂಟರ್ ಗಳಿಗೆ ಭೇಟಿ ನೀಡಿ ನಿಮ್ಮ ಸಾಧನೆಯ ಮಾಹಿತಿಗಳನ್ನು ಅದರಲ್ಲಿ ಜೋಡಿಸಿ.
ಇಡೀ ದೇಶ ಮತ್ತು ಇಡೀ ವಿಶ್ವದ ಜನರು ಅದನ್ನು ನೋಡಲಿ.
ದೂರದ ಪ್ರದೇಶದ ಸೋದರಿಯರು ಮತ್ತು ದೂರದ ಹಳ್ಳಿಯ ಜನರೂ ಅತ್ಯಂತ ಅದ್ಭುತ ಕೆಲಸಗಳನ್ನು ಮಾಡುತ್ತಿದ್ದಾರೆ.
ಇಂತಹ ಜನರನ್ನು ಭೇಟಿ ಮಾಡುವ ಅವಕಾಶವು ನನಗೆ ಇಂದು ಸಿಕ್ಕಿರುವುದು ನನ್ನ ಅದೃಷ್ಟ.
ನನ್ನನ್ನು ಆಶೀರ್ವದಿಸಲು ಇಷ್ಟೊಂದು ದೊಡ್ಡ ಸಂಖ್ಯೆಯಲ್ಲಿ ನೀವೆಲ್ಲರೂ ಸಂಪರ್ಕಕ್ಕೆ ಬಂದಿದ್ದೀರಿ.
ನಿಮಗೆಲ್ಲರಿಗೂ ನನ್ನು ತುಂಬು ಹೃದಯದ ಶುಭಾಶಯಗಳು.
ಹಾರ್ದಿಕ ಅಭಿನಂದನೆಗಳು.
ಅನಂತ ಧನ್ಯವಾದಗಳು.
