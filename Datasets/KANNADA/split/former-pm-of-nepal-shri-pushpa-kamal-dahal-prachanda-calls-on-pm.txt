ನೇಪಾಳದ ಮಾಜಿ ಪ್ರಧಾನಮಂತ್ರಿ ಮತ್ತು ನೇಪಾಳ ಕಮ್ಯೂನಿಷ್ಟ್ ಪಾರ್ಟಿಯ ಸಹ ಕಾರ್ಯಾಧ್ಯಕ್ಷ ಶ್ರೀ ಪುಷ್ಪ ಕಮಲ್ ದಾಹಾಲ್ ‘ಪ್ರಚಂಡಾ’ ಅವರು ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರನ್ನು ಭೇಟಿಯಾದರು.
ಭಾರತ-ನೇಪಾಳ ಸಂಬಂಧಗಳ ಪ್ರಗತಿ ಮತ್ತು ಪರಸ್ಪರ ಆಸಕ್ತಿಗಳ ಇತರ ವಿಷಯಗಳ ಬಗ್ಗೆ ಈ ಇಬ್ಬರು ನಾಯಕರು ಮಾತುಕತೆ ನಡೆಸಿದರು.
ಇವರೊಂದಿಗೆ ಈ ಹಿಂದೆ ನಡೆಸಿದ್ದ ಮಾತುಕತೆಗಳನ್ನು ಪ್ರಧಾನಮಂತ್ರಿ ಅವರು ನೆನಪಿಸಿಕೊಂಡರು ಮತ್ತು ಭಾರತ-ನೇಪಾಳ ನಡುವಣ ಸಂಬಂಧಗಳು ಸಶಕ್ತಗೊಳ್ಳಲು ಶ್ರೀ ದಹಾಲ್ ನೀಡಿದ ಕೊಡುಗೆಗಳಿಗಾಗಿ ಅವರಿಗೆ ಧನ್ಯವಾದ ತಿಳಿಸಿದರು.
ಈ ವರ್ಷದಲ್ಲಿ ನೇಪಾಳಕ್ಕೆ ನೀಡಿದ ಎರಡು ಭೇಟಿಗಳನ್ನು ಸ್ಮರಿಸಿದ ಪ್ರಧಾನಮಂತ್ರಿ “ಆಗಾಗ ನಡೆಯುವ ಉನ್ನತ ಮಟ್ಟದ ಮಾತುಕತೆಗಳಿಂದಾಗಿ ಭಾರತ-ನೇಪಾಳಗಳ ನಡುವಣ ಸಂಬಂಧಗಳು ಅತ್ಯುತ್ತಮ ರೀತಿಯಲ್ಲಿ ವೃದ್ಧಿಗೊಂಡಿವೆ” ಎಂದು ಹೇಳಿದರು.
***
