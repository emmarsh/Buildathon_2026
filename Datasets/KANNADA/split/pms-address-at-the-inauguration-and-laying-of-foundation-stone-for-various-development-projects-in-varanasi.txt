ಉತ್ತರ ಪ್ರದೇಶದ ರಾಜ್ಯಪಾಲರಾದ ಶ್ರೀಮಾನ್ ರಾಮ್ ನಾಯಕ್ ಅವರೇ, ಉತ್ಸಾಹಿ, ಕಠಿಣ ಪರಿಶ್ರಮದ, ಅತ್ಯಂತ ಚಲನಶೀಲ, ಅದ್ಭುತ ಮುಖ್ಯಮಂತ್ರಿಗಳಾದ ಶ್ರೀ ಯೋಗಿ ಆದಿತ್ಯನಾಥ್ ಅವರೇ, ಕೇಂದ್ರದ ಸಂಪುಟದಲ್ಲಿ ನನ್ನ ಸಹೋದ್ಯೋಗಿಯಾಗಿರುವ ಶ್ರೀ ಮನೋಜ್ ಸಿನ್ಹಾ ಅವರೇ, ಸಂಸತ್ತಿನಲ್ಲಿ ನನ್ನ ಜತೆಗಾರ, ನನ್ನ ಹಳೆಯ ಸ್ನೇಹಿತ, ಉತ್ತರ ಪ್ರದೇಶ ಬಿಜೆಪಿ ರಾಜ್ಯಾಧ್ಯಕ್ಷರಾದ ಶ್ರೀ ಮಹೇಂದ್ರ ನಾಥ್ ಪಾಂಡೆಯವರೇ, ಜಪಾನ್ ಎಂಬೆಸಿಯ ಶ್ರೀ ಹಿರೇಕಾ ಅಸಾರಿಯವರೇ ಮತ್ತು ನನ್ನ ಸೋದರ – ಸೋದರಿಯರೇ..
ಎಲ್ಲಕ್ಕೂ ಮೊದಲು ನಾನು ನನ್ನ ದೇಶಕ್ಕೆ ಹೆಮ್ಮೆಯನ್ನು ತಂದ ನನ್ನ ನೆಲದ ಮಗಳಿಗೆ ಅಭಿನಂದನೆ ಸಲ್ಲಿಸಲು ಬಯಸುತ್ತೇನೆ.
ಅಸ್ಸಾಂನ ನವಗೋನ್ ಜಿಲ್ಲೆಯ ದೀನ್ ಗಾಮ್ ನ ಯುವ ಪುತ್ರಿಯು ತ್ರಿವರ್ಣ ಧ್ವಜವನ್ನು ಹಿಡಿದು ಕೀರ್ತಿ ಪತಾಕೆ ಹಾರಿಸಿದ್ದನ್ನು ನೀವು ನೋಡಿದ್ದೀರಿ.
ಆಕೆಯ ಅದ್ಭುತ ಪ್ರದರ್ಶನವನ್ನು ಟಿವಿ ಪರದೆಗಳಲ್ಲಿ ನೋಡಿದ್ದೀರಿ.
ನಾನು ಇದನ್ನು ವಿಶೇಷವಾಗಿ ಟ್ವೀಟ್ ಮಾಡಿದ್ದೇನೆ.
ವಿಶ್ವದ ಚಾಂಪಿಯನ್ ಮೀರಿ ಭಾರತದ ಮಗಳೊಬ್ಬಳು ಸೆಕೆಂಡ್ ಸೆಕೆಂಡ್ ನ ನಾಗಾಲೋಟದಿಂದ ಸಾಗಿ ಹೋಗುತ್ತಿದ್ದರೆ ಸ್ಡೇಡಿಯಂನಲ್ಲಿದ್ದ ವೀಕ್ಷಕ ವಿವರಣೆಗಾರರೂ ಅತ್ಯಂತ ಅಚ್ಚರಿ ಪಟ್ಟರು.
ಇದು ಯಾವ ಭಾರತೀಯನಿಗಾದರೂ ಹೆಮ್ಮೆ ತರುವಂತಹ ವಿಚಾರವೇ ಸರಿ.
ಈ ವಿಚಾರದ ಬಗ್ಗೆ ವೀಕ್ಷಕ ವಿವರಣೆಗಾರರು ತೋರುತ್ತಿದ್ದ ಉತ್ಸಾಹ ರೋಮಾಂಚನವನ್ನೇ ಉಂಟು ಮಾಡುತ್ತಿತ್ತು.
ಆನಂತರ ಆ ಸಾಹಸಿ ಪುತ್ರಿ ಹಿಮಾ ದಾಸ್ ಅತ್ಯಂತ ಅದ್ಭುತವನ್ನೇ ಸಾಧಿಸಿದಳು.
ದೇಶಕ್ಕೆ ಕೀರ್ತಿಯ ಗರಿಯನ್ನು ಮುಡಿಸಿದಳು.
ಆಕೆ ತಾನು ಗೆದ್ದ ವಿಚಾರ ತಿಳಿಯುತ್ತಿದ್ದಂತೆ ಎರಡೂ ಕೈಗಳನ್ನು ಮೇಲೆತ್ತುತ್ತಾ ಸಾಗಿದಳು ತ್ರಿವರ್ಣ ಧ್ವಜಕ್ಕಾಗಿ ಕಾದು ಅದನ್ನು ಮೇಲೆ ಹಾರಿಸುತ್ತಾ ನಲಿದಾಡಿದಳು.
ಆಕೆಯ ಹೃದಯದಿಂದ ಜಯದ ಆ ಉತ್ಸಾಹ ಹೊರಹೊಮ್ಮಿ ಬಂದಿತ್ತು.
ತ್ರಿವರ್ಣ ಧ್ವಜವನ್ನು ಹಿಡಿದು ಭಾರತದ ಕೀರ್ತಿಯನ್ನು ಬಾನಂಗಳದಲ್ಲಿ ಹಾರಿಸಿದ ನಂತರ ಆಕೆಯು ಅಸ್ಸಾಮಿನ ಬಟ್ಟೆಯನ್ನು ತನ್ನ ಕತ್ತಿನ ಸುತ್ತ ಸುತ್ತಿಕೊಳ್ಳಲು ಮರೆಯಲಿಲ್ಲ.
ಪದಕವನ್ನು ನೀಡಿದ ನಂತರ ಜನಗಣ ಮನ ಹಾಡುವ ವೇಳೆ ಆಕೆ ನಿಂತು ಗೌರವ ಸಲ್ಲಿಸಿದಳು.
ಆ ದೃಶ್ಯವನ್ನು ನೀವು ನೋಡುತ್ತಿದ್ದರೆ 18 ವರ್ಷದ ಸಾಹಸಿ ಪುತ್ರಿ ಹಿಮಾ ದಾಸ್ ಕಣ್ಣುಗಳಲ್ಲಿ ಆನಂದದ ಬಾಷ್ಪಗಳು ಹೊರ ಬರುತ್ತಿರುವುದನ್ನು ನೀವು ಗಮನಿಸಿರುತ್ತೀರಿ.
ಆ ಯಶಸ್ಸಿನ ಕಣ್ಣಾಲಿಯ ಸಂಭ್ರಮದ ಹನಿಗಳು ಭಾರತ ಮಾತೆಗೆ ಸಲ್ಲಿಸಿದಂತಹವು.
1.25 ಮಿಲಿಯನ್ ಭಾರತೀಯರಿಗೆ ಇದು ಶಕ್ತಿ ಮತ್ತು ಪ್ರೇರಣೆಯನ್ನು ನೀಡುವ ಸಂಗತಿಯಾಗಿತ್ತು.
ರೈತನ ಕುಟುಂಬದ ಆಕೆ ಸಣ್ಣ ಹಳ್ಳಿಯೊಂದರಲ್ಲಿ ಹುಟ್ಟಿ ಬೆಳೆದವಳು.
18 ತಿಂಗಳ ಹಿಂದೆಯಷ್ಟೇ ಆಕೆ ಜಿಲ್ಲಾ ಮಟ್ಟದಲ್ಲಿ ಪ್ರತಿನಿಧಿಸುತ್ತಿದ್ದವಳು.
ಆಕೆ ಯಾವತ್ತೂ ರಾಜ್ಯ ಮಟ್ಟದಲ್ಲೂ ಆಡಿದವಳಲ್ಲ.
ಕೇವಲ 18 ತಿಂಗಳಲ್ಲೇ ವಿಶ್ವ ಮಟ್ಟದಲ್ಲಿ ದೇಶಕ್ಕೆ ಕೀರ್ತಿ ತರುವ ಮಟ್ಟಕ್ಕೆ ಬೆಳೆದು ನಿಂತಳು.
ನಾನು ಹಿಮಾ ದಾಸ್ ಅತ್ಯಂತ ತುಂಬು ಹೃದಯದಿಂದ ಅಭಿನಂದನೆಯನ್ನು ಸಲ್ಲಿಸುತ್ತೇನೆ.
ಆಕೆಯ ಸಾಧನೆಯನ್ನು ಚಪ್ಪಾಳೆ ಮೂಲಕ ಗೌರವಿಸಿ ಪ್ರಶಂಸಿಸುವಂತೆ ನಿಮ್ಮಲ್ಲಿ ಕೇಳುತ್ತೇನೆ.
ನೀವು ನನ್ನ ನೆಲದ ಪುತ್ರಿಯನ್ನು ಅಭಿನಂದಿಸಿ, ಅಸ್ಸಾಂನ ಈ ಹೆಮ್ಮೆಯ ಪುತ್ರಿ ಇಡೀ ದೇಶವೇ ತಲೆ ಎತ್ತಿ ಬೀಗುವಂತ ಸಾಧನೆ ಮಾಡಿದ್ದಾಳೆ.
ಆಕೆಗೆ ಅನಂತ..ಅನಂತ ಧನ್ಯವಾದಗಳು..
ಸೋದರ-ಸೋದರಿಯರೇ,
ಶ್ರಾವಣದ ಈ ತಿಂಗಳು..ಬಾಬಾ ಬೋಲೇನಾಥ್ ( ಶಿವ)ನಿಗೆ ಅತ್ಯಂತ ಪವಿತ್ರವಾದ ಮಾಸವಾಗಿದೆ.
ಅದು ಆರಂಭವಾಗಲು ಕೆಲವೇ ದಿನಗಳು ಬಾಕಿ ಉಳಿದಿವೆ.
ದೇಶದ ಎಲ್ಲೆಡೆಯಿಂದ ಭಕ್ತ ಕೋಟಿಯ ಮಹಾಪೂರವೇ ಶಿವನ ಸನ್ನಿಧಿಗೆ ಹರಿದು ಬರಲಿದೆ.
ಕಾಶಿಯಲ್ಲಿ ವಿಶ್ವದ ಮೂಲೆಮೂಲೆಯ ಜನರೂ ಜಮಾಯಿಸಲಿದ್ದಾರೆ.
ಈ ಉತ್ಸವಕ್ಕಾಗಿ ಸಿದ್ಧತೆಗಳು ಸಮರೋಪಾದಿಯಲ್ಲಿ ಸಾಗುತ್ತಿವೆ.
ಸೋದರ-ಸೋದರಿಯರೇ,
ನಾವು ಈ ಉತ್ಸವಕ್ಕೆ ಸಜ್ಜಾಗುತ್ತಿದ್ದೇವೆ.
ಈ ಹಿಂದೆಗಿಂತಲೂ ತ್ವರಿತಗತಿಯಲ್ಲಿ ಸಿದ್ಧತೆಗಳು ಸಾಗಿವೆ.
ಈ ಹಿಂದೆ ಅವಘಡಗಳಲ್ಲಿ ತಮ್ಮವರನ್ನು ಕಳೆದುಕೊಂಡವರಿಗೆ ನನ್ನ ದುಃಖ ಭರಿಸಿಕೊಳ್ಳುವ ಶಕ್ತಿಯನ್ನು ಆ ದೇವರು ಕೊಡಲೆಂದು ಪ್ರಾರ್ಥಿಸುತ್ತೇನೆ.
ಬನಾರಸ್ ನಲ್ಲಿ ಈ ದುರಂತವು ನಡೆದಿತ್ತು ಅಮೂಲ್ಯವಾದ ಜೀವಗಳ ಹಾನಿಯು ಅತ್ಯಂತ ನೋವಿನ ಸಂಗತಿ, ಇತರರ ನೋವನ್ನು ಹಂಚಿಕೊಳ್ಳುವಂತಹ ಈ ಗುಣವು ಕಾಶಿಯ ಹೆಗ್ಗುರುತಾಗಿದೆ.
ಸಹಕಾರ ಮತ್ತು ಸಹಬಾಳ್ವೆಯು ಇಲ್ಲಿನ ಪ್ರತೀಕವಾಗಿದೆ.
ಮಹಾದೇವ ಶಿವ ಮತ್ತು ತ್ಯಾಗ ಮೂರ್ತಿ ಗಂಗೆಯ ಸರಳ ನಡವಳಿಕೆಯೂ ಇದೇ ಆಗಿದೆ.
ಎಲ್ಲರ ನೋವನ್ನೂ ಅರಿಯುವುದು, ಅವರಿಗೆ ಸ್ಪಂದಿಸುವು ಬನಾರಸ್ನ ಗುರುತೂ ಆಗಿದೆ.
ದೇಶದ ಯಾವುದೇ ಮೂಲೆ ಅಥವಾ ವಿಶ್ವದ ಎಲ್ಲೇ ನೆಲೆಸಿದರೂ ನಾರಸ್ ಜನರು ಈ ಗುಣವನ್ನು ಯಾವತ್ತೂ ಮರೆಯುವುದಿಲ್ಲ.
ಸ್ನೇಹಿತರೇ,
ಕಳೆದ ನೂರು ವರ್ಷಗಳ ಹಿಂದಿನಿಂದಲೂ ಬನಾರಸ್ ಇದೇ ರೀತಿ ಬಹು ಸಂಪ್ರದಾಯಗಳಲ್ಲಿ ಮಿಳಿತಗೊಂಡಿದೆ.
ಕಳೆದ ನಾಲ್ಕು ವರ್ಷಗಳಲ್ಲಿ ಇದರ ಪೌರಾಣಿಕ ಗುರುತಿನ ಜತೆಗೆ ಹೊಸ ಸ್ವರೂಪವನ್ನು ನೀಡಲು ಹತ್ತಲವು ರೀತಿಯ ಪ್ರಯತ್ನಗಳನ್ನು ನಾವು ನಿರಂತರವಾಗಿ ಮಾಡುತ್ತಿದ್ದೇವೆ.
ಕಾಶಿ ಪಟ್ಟಣವನ್ನು 21ನೇ ಶತಮಾನದ ಅಗತ್ಯಕ್ಕೆ ತಕ್ಕಂತೆ ಅಭಿವೃದ್ದಿ ಪಡಿಸುವ ಪ್ರಯತ್ನಗಳು ಸಾಗುತ್ತಿವೆ.
ನವ ಭಾರತಕ್ಕೆ ತಕ್ಕಂತೆ ನವ ಬನಾರಸ್ ನಿರ್ಮಾಣ ಕಾರ್ಯವು ನಡೆಯುತ್ತಿದ್ದು, ಪುರಾತನ ಆತ್ಮ ಆದರೆ ಆಧುನಿತ ಮೂಲ ಸೌಕರ್ಯಗಳ ಸ್ವರೂಪದಲ್ಲಿ ನಗರವನ್ನು ಪುನರ್ ನಿರ್ಮಾಣ ಮಾಡಲಾಗುತ್ತಿದೆ.
ಪ್ರತಿಯೊಂದು ಪ್ರದೇಶದಲ್ಲೂ ಅದೇ ಸಂಸ್ಕೃತಿ ಮತ್ತು ಮೌಲ್ಯಗಳಿರುತ್ತವೆ.
ಆದರೆ ಭೌತಿಕವಾಗಿ ನಗರವನ್ನು ಸ್ಮಾರ್ಟ್ ವ್ಯವಸ್ಥೆಗಳೊಂದಿಗೆ ಅಭಿವೃದ್ಧಿ ಪಡಿಸಲಾಗುತ್ತಿದೆ.
ಈ ಪ್ರಯತ್ನವು ಎಲ್ಲಾ ಕೋನಗಳಿಂದಲೂ ಬನಾರಸ್ ನಗರವನ್ನು ನೋಡುವಂತಹ ಕಲ್ಪನೆಯನ್ನು ಮೂಡಿಸುತ್ತಿದೆ.
ಇವತ್ತು ಇಲ್ಲಿನ ರಸ್ತೆಗಳು, ಇಂಟರ್ ಸೆಕ್ಷನ್ಗಳು,ಲೇನ್ ಗಳು, ನ್ಯಾಯಾಲಯದ ಪ್ರಾಂಗಣಗಳು, ನದಿ ದಂಡೆಗಳು ಮತ್ತು ಕಾಶಿ ನಗರದ ಕೆರೆಗಳ ಚಿತ್ರಣಗಳನ್ನು ಯಾರಾದರೂ ನೋಡಿದರೆ ಅವರು ಅತ್ಯಂತ ಸಂಭ್ರಮ ವ್ಯಕ್ತಪಡಿಸುತ್ತಾರೆ.
ತಲೆಯ ಮೇಲೆ ತೂಗುತ್ತಿದ್ದ ವಿದ್ಯುತ್ ಚ್ಚಕ್ತಿ ಸಂಪರ್ಕದ ವೈರುಗಳು ಈಗ ಮಾಯವಾಗಿವೆ.
ರಸ್ತೆಗಳಿಗೆ ಫ್ಲಡ್ ಲೈಟ್ ಗಳು ಬಂದಿವೆ.
ಬಣ್ಣಬಣ್ಣದ ದೀಪಗಳೊಂದಿಗೆ ಕಂಗೊಳಿಸುತ್ತಿರುವ ಕಾರಂಜಿಗಳು ಮನಸೂರೆಗೊಳ್ಳುತ್ತಿವೆ.
ಸ್ನೇಹಿತರೇ,
ಕಳೆದ ನಾಲ್ಕು ವರ್ಷಗಳಲ್ಲಿ ಹತ್ತು ಸಾವಿರ ಕೋಟಿ ರೂಪಾಯಿಗಳ ಹೂಡಿಕೆಯನ್ನು ಮಾಡಿ ಅಭಿವೃದ್ಧಿ ಪಡಿಸಲಾಗುತ್ತಿದೆ.
ಇದು ಇದೇ ರೀತಿ ಮುಂದುವರೆಯುತ್ತಲೇ ಸಾಗುತ್ತದೆ.
2014ರ ನಂತರ ನಮಗೆ ಅನೇಕ ಸವಾಲುಗಳು ಎದುರಾದವು.
ಕಾಶಿ ಅಭಿವೃದ್ಧಿಗೆ ಈ ಹಿಂದಿನ ಸರ್ಕಾರವು ಸಾಕಷ್ಟು ಸಹಕಾರವನ್ನು ನೀಡಿರಲಿಲ್ಲ.
ಅಭಿವೃದ್ಧಿಗೆ ಸಾಥ್ ನೀಡುವಲ್ಲಿ ನಾವೊಬ್ಬರೇ ಒಂಟಿಯಾಗಿದ್ದೆವು.
ಅದಲ್ಲದೇ ಒಂದಷ್ಟು ಕಿರಿಕಿರಿಗಳನ್ನೂ ಮಾಡಲಾಗಿತ್ತು.
ಉತ್ತರ ಪ್ರದೇಶದಲ್ಲಿ ನೀವೆಲ್ಲರೂ ಪ್ರಚಂಡ ಬಹುಮತದೊಂದಿಗೆ ಬಿಜೆಪಿಯ ಸರ್ಕಾರವನ್ನು ಪ್ರತಿಷ್ಠಾಪನೆ ಮಾಡಿದ ನಂತರ ಕಾಶಿ ನಗರದ ಅಭಿವೃದ್ಧಿ ಶರವೇಗದಲ್ಲಿ ಸಾಗುತ್ತಿದೆ.
ಇಂದು ಉತ್ತರ ಪ್ರದೇಶದಲ್ಲೇ ಅತೀ ವೇಗವಾಗಿ ಕಾಶಿ ಬೆಳೆದು ನಿಲ್ಲುತ್ತಿದೆ.
ಇದನ್ನು ಮುಂದು ವರೆಸುತ್ತಾ ಕೆಲ ಹೊತ್ತಿನ ಹಿಂದೆ ನಾನು 1000 ಕೋಟಿ ರೂಪಾಯಿಗಳ ಬೃಹತ್ ಅಭಿವೃದ್ಧಿ ಯೋಜನೆಗಳಿಗೆ ಚಾಲನೆ ನೀಡಿದ್ದೇನೆ.
ಕೇಂದ್ರ ಹಾಗೂ ರಾಜ್ಯ ಸರ್ಕಾರಗಳಿಗೆ ಸಂಬಂಧಿಸಿದಂತಹ 30ಕ್ಕೂ ಹೆಚ್ಚು ರಸ್ತೆ, ಸಾರಿಗೆ, ಕುಡಿಯುವ ನೀರಿನ ಪೂರೈಕೆ,ಒಳಚರಂಡಿ, ಅಡುಗೆ ಅನಿಲ, ಸ್ವಚ್ಛತೆ ಮತ್ತು ನಗರದ ಸೌಂದರ್ಯೀಕರಣದಂತಹ ಯೋಜನೆಗಳು ಇದರಲ್ಲಿ ಸೇರಿಕೊಂಡಿವೆ.
ಇದಕ್ಕೆ ಹೊಂದಿಕೊಂಡಂತೆ ಕಾಶಿಯ ಜನರು ಆದಾಯ ತೆರಿಗೆ ನ್ಯಾಯ ಮಂಡಳಿ, ಸಿಜಿಹೆಚ್ಎಸ್ ಕ್ಷೇಮ ಕೇಂದ್ರವನ್ನು ಕೇಂದ್ರ ಸರ್ಕಾರಿ ನೌಕರರ ಉಪಯೋಗಕ್ಕಾಗಿ ತೆರೆಯಲಾಗುತ್ತಿದೆ.
ಸೋದರ-ಸೋದರಿಯರೇ,
ಬನಾರಸ್ ನಗರದಲ್ಲಿ ಏನೆಲ್ಲಾ ಬದಲಾವಣೆಗಳನ್ನು ನಾವು ತರುತ್ತಿದ್ದೇವೆಯೋ ಅದೆಲ್ಲವೂ ಸುತ್ತಮುತ್ತಲ ಗ್ರಾಮೀಣ ಪ್ರದೇಶಗಳಿಗೂ ಸಾಕಷ್ಟು ಪ್ರಯೋಜನಗಳನ್ನು ಉಂಟು ಮಾಡಲಿದೆ.
ಕುಡಿಯುವ ನೀರು, ಸೇರಿದಂತೆ ಈ ರೀತಿಯ ಅನೇಕ ಮೂಲ ಸೌಕರ್ಯಗಳ ಯೋಜನೆಗಳನ್ನು ಈ ಭಾಗದ ಜನರಿಗೆ ಇಂದು ಸಮರ್ಪಣೆ ಮಾಡುತ್ತಿದ್ದೇವೆ.
ಇಲ್ಲಿ ಸಮಾವೇಶಗೊಂಡಿರುವ ನಿಮ್ಮೆಲ್ಲರಿಗೂ ವಿಶೇಷವಾಗಿ ರೈತ ಸೋದರ-ಸೋದರಿಯರಿಗೆ ನಾನು ತುಂಬು ಹೃದಯದಿಂದ ಅಭಿನಂದನೆಯನ್ನು ಸಲ್ಲಿಸಲು ಬಯಸುತ್ತೇನೆ.
ಬಹುಬೇಗ ಕೆಡುವ ವಸ್ತುಗಳನ್ನು ದಾಸ್ತಾನು ಮಾಡುವಂತಹ ಸಂಗ್ರಹಣಾ ಕೇಂದ್ರವನ್ನು ಇಲ್ಲಿ ನಿರ್ಮಾಣ ಮಾಡಲಾಗಿದೆ.
ಇದಕ್ಕೆ ಶಂಕು ಸ್ಥಾಪನೆ ಮಾಡಲು ನನಗೆ ಅವಕಾಶ ಸಿಕ್ಕಿತ್ತು.
ಇದೀಗ ಅದನ್ನು ಸಾರ್ವಜನಿಕ ಸೇವೆಗೆ ಸಮರ್ಪಿಸುತ್ತಿರುವ ಸಂತಸವೂ ನನ್ನದಾಗುತ್ತಿದೆ.
ಸ್ನೇಹಿತರೇ,
ಈ ಕಾರ್ಗೋ ಕೇಂದ್ರವು ಈ ಪ್ರದೇಶದ ರೈತರಿಗೆ ಬಹುದೊಡ್ಡ ಲಾಭವನ್ನೇ ತಂದುಕೊಡಲಿದೆ.
ಆಲೂಗಡ್ಡೆ, ಹಸಿರು ಹುರುಳಿ, ಟೊಮ್ಯಾಟೋ ಹೀಗೆ ಬೇಗ ನಾಶ ಆಗಬಹುದಾದ ತರಕಾರಿ ಬೆಳೆಗಳನ್ನು ರೈತರು ಈ ಉಗ್ರಾಣದಲ್ಲಿ ಸಂಗ್ರಹ ಮಾಡಬಹುದಾಗಿದೆ.
ಹಣ್ಣು ಮತ್ತು ತರಕಾರಿಗಳು ಕೊಳೆತು ಹೋಗಿ ಭಾರೀ ನಷ್ಟ ಅನುಭವಿಸುವಂತಹ ಸ್ಥಿತಿ ನಿಮಗೆ ಇನ್ನು ಮುಂದೆ ಎದುರಾಗುವುದಿಲ್ಲ, ರೈಲ್ವೆ ನಿಲ್ದಾಣವೂ ತುಂಬಾ ದೂರದಲ್ಲೇನೂ ಇಲ್ಲ, ಇತರೆ ನಗರಗಳಿಗೆ ಹಣ್ಣು ಮತ್ತು ತರಕಾರಿಗಳನ್ನು ಪೂರೈಕೆ ಮಾಡಲು ನಿಮಗೆ ಸಾಕಷ್ಟು ಅನುಕೂಲವಾಗುತ್ತಿದೆ.
ಸೋದರ-ಸೋದರಿಯರೇ
ನಮ್ಮ ಸರ್ಕಾರವು ಸಾರಿಗೆಯ ಮೂಲಕ ಪರಿವರ್ತನೆಯನ್ನು ತರುವ ಪ್ರಯತ್ನವನ್ನು ಸಮರೋಪಾದಿಯಲ್ಲಿ ಮಾಡುತ್ತಿದೆ.
ನಮ್ಮ ಆದ್ಯತೆಯು ದೇಶದ ಪೂರ್ವ ಭಾಗದ ರಾಜ್ಯಗಳ ಮೇಲೆಯೇ ಇದೆ.
ಇದೇ ದೂರದೃಷ್ಠಿಯಿಂದಲೇ ಅಜಂಘಡ್ ನಲ್ಲಿ ಅತ್ಯಂದ ಉದ್ದನೆಯ ಎಕ್ಸ್ ಪ್ರೆಸ್ ಹೈವೇಗೆ ಅಡಿಗಲ್ಲನ್ನು ಹಾಕಿದ್ದೇವೆ.
ಕಾಶಿ ನಗರವು ಸದಾ ಪರಿಹಾರದ ಪವಿತ್ರ ಸ್ಥಳವಾಗಿದೆ ಮತ್ತು ಇಲ್ಲಿಗೆ ಬದುಕು ಅರಸಿ ಬಂದ ಯಾವುದೇ ಮಂದಿಗೆ ನಿರಾಸೆಯುಂಟಾಗಿಲ್ಲ.
ಇದೆಲ್ಲದರ ನಡುವೆ ವೈದ್ಯಕೀಯ ವಿಜ್ಞಾನದ ಮೂಲಕ ಜೀವನದ ಜಂಜಡಗಳನ್ನು ಕಡಿಮೆ ಮಾಡುವುದಕ್ಕೂ ಇಲ್ಲಿ ಸಾಧ್ಯವಾಗುತ್ತಿದೆ.
ನಿಮ್ಮೆಲ್ಲರ ಸಹಕಾರದ ಕಾರಣದಿಂದಾಗಿಯೇ ಇಂದು ಪೂರ್ವ ಭಾರತದಲ್ಲಿ ಬನಾರಸ್ ನಗರವು ವೈದ್ಯಕೀಯ ಕೇಂದ್ರವಾಗಿ ವೇಗವಾಗಿ ಬದಲಾಗುತ್ತಿದೆ.
ಔಷಧೀಯ ಕ್ಷೇತ್ರದಲ್ಲಿ ಬನಾರಸ್ ಬೆಳೆದು ನಿಲ್ಲುತ್ತಿದ್ದು ಬನಾರಸ್ ಮೆಡಿಕಲ್ ವಿಶ್ಯವಿದ್ಯಾಲಯವು ವೈದ್ಯಕೀಯ ಶಿಕ್ಷಣದಲ್ಲಿ ಖ್ಯಾತಿ ಪಡೆದುಕೊಳ್ಳುತ್ತಿದೆ.
ವಿಶ್ವ ದರ್ಜೆಯ ಆರೋಗ್ಯ ಕೇಂದ್ರವನ್ನು ಸ್ಥಾಪನೆ ಮಾಡಲು ಬಿಹೆಚ್ ಯು ಎಐಐಎಂ ಎಸ್( ಅಖಿಲ ಭಾರತ ವೈದ್ಯಕೀಯ ವಿಜ್ಞಾನ ಸಂಸ್ಥೆ)ಜತೆ ಒಪ್ಪಂದವನ್ನು ಮಾಡಿಕೊಂಡಿದೆ ಎಂಬ ವಿಚಾರವನ್ನು ನೀವು ತಿಳಿದರೆ ಸಂತಸ ಪಡುತ್ತೀರಿ.ಏಮ್ಸ್ ವಿಶ್ವ ದರ್ಜೆಯ ಸಂಸ್ಥೆಯನ್ನು ನಿರ್ಮಾಣ ಮಾಡಲಿದ್ದು, ಅದು ಕಾರ್ಯಾರಂಭ ಮಾಡಿದ ನಂತರ ಅದರ ಲಾಭವನ್ನು ನೀವೇ ಕಣ್ಣಾರೆ ಕಾಣಲಿದ್ದೀರಿ.
ಬನಾರಸ್ ಜನರು ಮತ್ತು ಬನಾರಸ್ ನಗರಕ್ಕೆ ಬರುವಂತಹ ಪ್ರವಾಸಿಗರಿಗೆ ಸಂಪರ್ಕವು ಅತ್ಯಂತ ಮಹತ್ವದ್ದಾಗಿದೆ.
ಆದ್ದರಿಂದಲೇ ಅದು ರಸ್ತೆ ಅಥವಾ ರೈಲು ಸಂಪರ್ಕವೇ ಇರಲಿ ಕಾಶಿ ನಗರವು ಹಲವು ಹೊಸ ಸೌಕರ್ಯಗಳನ್ನು ಪಡೆದುಕೊಳ್ಳುತ್ತಿದೆ.
ಈ ನಿಟ್ಟಿನಲ್ಲಿ ಕಾಶಿ ರೈಲು ನಿಲ್ದಾಣಕ್ಕೆ ಹೊಸ ಸ್ವರೂಪವನ್ನೇ ನೀಡಲಾಗುತ್ತಿದೆ.
ವಾರಾಣಸಿಯಿಂದ ಅಲಹಬಾದ್ ಗೆ ಸಂಪರ್ಕ ಕಲ್ಪಿಸುವ ರೈಲು ಮಾರ್ಗ ಮತ್ತು ಚಾಪ್ರಾ ರೈಲು ಮಾರ್ಗವನ್ನು ಜೋಡಿ ಮಾರ್ಗವಾಗಿ ಪರಿವರ್ತನೆ ಮಾಡಲಾಗುತ್ತಿದೆ.
ವಾರಾಣಸಿಯಿಂದ ಬಾಲಿಯಾವರೆಗಿನ ರೈಲು ಮಾರ್ಗಕ್ಕೆ ವಿದ್ಯುದೀಕರಣವನ್ನು ಪೂರ್ಣಗೊಳಿಸಲಾಗಿದೆ.
ಇವತ್ತಿನಿಂದ ಮೆಮೋ ರೈಲು ಈ ಮಾರ್ಗದಲ್ಲಿ ಪ್ರಯಾಣವನ್ನು ಶುರು ಮಾಡಿದೆ.
ನಾನು ಈಗಷ್ಟೇ ರೈಲಿಗೆ ಚಾಲನೆ ನೀಡಿದ್ದೇನೆ.
ಬಾಲಿಯಾ ಮತ್ತು ಗಾಜಿಪುರ್ ನಡುವಿನ ಜನರು ಈ ರೈಲಿನಲ್ಲಿ ಸಂಚಾರ ಮಾಡಬಹುದಾಗಿದೆ.
ಬೆಳಿಗ್ಗೆ ಬಂದ ಜನರು ಸಂಜೆ ವೇಳೆಗೆ ತಮ್ಮ ಕೆಲಸಗಳನ್ನು ಮುಗಿಸಿಕೊಂಡು ವಾಪಸಾಗಬಹುದಾಗಿದೆ.
ದೂರದ ರೈಲುಗಳ ಪ್ರಯಾಣಿಕರ ಒತ್ತಡದಿಂದ ಈ ಭಾಗದ ಜನರಿಗೆ ಮುಕ್ರಿ ಸಿಗಲಿದೆ.
ಸ್ನೇಹಿತರೇ,
ಕಾಶಿ ಪಟ್ಟಣದಲ್ಲಿ ಯಾತ್ರಿಗಳಿಗೆ ಅತ್ಯುತ್ತಮ ಅನುಕೂಲಗಳನ್ನು ಕಲ್ಪಿಸುವ ಪ್ರಯತ್ನಗಳು ನಡೆಯುತ್ತಿವೆ.
ಮಹಾದೇವ ಶಿವನನ್ನು ದರ್ಶನ ಮಾಡಲು ದೇಶ-ವಿದೇಶಗಳಿಂದ, ವಿಶ್ವದ ಮೂಲೆ ಮೂಲೆಗಳಿಂದ ಕಾಶಿ ನಗರಕ್ಕೆ ಬರುವ ಭಕ್ತರು ಯಾವುದೇ ಸಂಕಷ್ಟಗಳನ್ನು ಎದುರಿಸದಂತೆ ಸಾಕಷ್ಟು ಅನುಕೂಲತೆಗಳನ್ನು ನಾವು ಕಲ್ಪಿಸುತ್ತಿದ್ದೇವೆ.
ಪಂಚ ಕೋಸಿ ರಸ್ತೆಯ ವಿಸ್ತರಣೆಯನ್ನು ಇವತ್ತಿನಿಂದ ಆರಂಭಿಸಿದ್ದೇವೆ.
ಇದಕ್ಕೆ ಹೊಂದಿಕೊಂಡಂತೆ ಸಾಂಸ್ಕೃತಿಕ ಅಥವಾ ಧಾರ್ಮಿಕ ಐತಿಹ್ಯ ಪ್ರದೇಶಗಳಿಗೆ ಸಂಪರ್ಕ ಕಲ್ಪಿಸುವಂತಹ ಎರಡು ಡಜನ್ ರಸ್ತೆಗಳನ್ನು ವಿಸ್ತರಣೆ ಮಾಡುವ, ಪುನರ್ ನಿರ್ಮಾಣ ಮಾಡುವ, ಅಭಿವೃದ್ಧಿ ಪಡಿಸುವ ಕೆಲಸವನ್ನು ಮಾಡಲಾಗುತ್ತಿದೆ.
ಈ ರಸ್ತೆಗಳನ್ನು ಜನರ ಉಪಯೋಗಕ್ಕೆ ಸಮರ್ಪಣೆ ಮಾಡಲಾಗಿದೆ.
ಸೋದರ-ಸೋದರಿಯರೇ,
ಕಾಶಿ ನಗರವು ಅಂತಾರಾಷ್ಟ್ರೀಯ ಪ್ರವಾಸೋಧ್ಯಮ ನಕ್ಷೆಯಲ್ಲಿ ಅತ್ಯಂತ ಪ್ರಮುಖ ಕೇಂದ್ರವಾಗಿ ಬೆಳೆದು ನಿಲ್ಲುತ್ತಿದೆ.
ಇವತ್ತು ಅಂತಾರಾಷ್ಟ್ರೀಯ ಕನ್ವರ್ಷನ್ ಕೇಂದ್ರ ರುದ್ರಾಕ್ಷಾಗೆ ಶಂಕುಸ್ಥಾಪನೆಯನ್ನು ಮಾಡಲಾಗುತ್ತಿದೆ.
ಎರದು ವರ್ಷಗಳ ಹಿಂದೆ ಜಪಾನ್ ನ ಪ್ರಧಾನ ಮಂತ್ರಿಗಳು ನನ್ನ ಆಪ್ತ ಸ್ನೇಹಿತರೂ ಆದ ಶ್ರೀ ಶಿಂಜೋ ಅಬೆ ಅವರು ನನ್ನ ಜತೆ ಕಾಶಿ ಪಟ್ಟಣಕ್ಕೆ ಭೇಟಿ ನೀಡಿದ ಸಂದರ್ಭದಲ್ಲಿ ಇದನ್ನು ಭಾರತ ಮತ್ತು ಕಾಶಿ ಪಟ್ಟಣದ ಜನತೆಗೆ ಕೊಡುಗೆಯಾಗಿ ನೀಡಿದರು.
ಮುಂದಿನ ಒಂದೂವರೆ ಅಥವಾ ಎರಡು ವರ್ಷಗಳಲ್ಲಿ ಈ ಕಾಮಗಾರಿಯು ಪೂರ್ಣಗೊಳ್ಳಲಿದೆ.
ನಾನು ಕಾಶಿ ಜನರು, ಭಾರತೀಯರು ಮತ್ತು ನಿಮ್ಮೆಲ್ಲರ ಪರವಾಗಿ ಜಪಾನ್ ಪ್ರಧಾನಿಗಳಾದ ಶ್ರೀ ಶಿಂಜೋ ಅಬೆ ಅವರಿಗೆ ಧನ್ಯವಾದಗಳನ್ನು ಸಲ್ಲಿಸುತ್ತೇನೆ.
ಸ್ನೇಹಿತರೇ,
ಶ್ರೀ ಯೋಗಿ ಆದಿತ್ಯನಾಥ್ ಮತ್ತು ಅವರ ತಂಡದ ಸರ್ಕಾರವು ಕೇವಲ ಕಾಶಿ ನಗರವೊಂದೇ ಅಲ್ಲದೇ ಇಡೀ ಉತ್ತರ ಪ್ರದೇಶದ ಪ್ರವಾಸಿ ಮತ್ತು ಯಾತ್ರಾ ಸ್ಥಳಗಳ ಅಭಿವೃದ್ಧಿ ಸಂಪೂರ್ಣ ಸಹಕಾರವನ್ನು ನೀಡುತ್ತಿದೆ.
ಈ ಮೂಲಕ ಪ್ರವಾಸೋದ್ಯಮಕ್ಕೆ ಪ್ರೋತ್ಸಾಹವನ್ನು ನೀಡುತ್ತಿದೆ.
ಪುರಾತನ ಕೇಂದ್ರಗಳ ಸ್ವಚ್ಛತೆ ಮತ್ತು ಸೌಂದರ್ಯೀಕರಣಕ್ಕೆ ತ್ವರಿತಗತಿಯಲ್ಲಿ ಕೆಲಸಗಳನ್ನು ಮಾಡುತ್ತಿದೆ.
ನಿಮ್ಮೆಲ್ಲರ ಸಹಕಾರದಿಂದ ಮತ್ತು ಉತ್ತರ ಪ್ರದೇಶದ ಜನರ ಸಹಕಾರದಿಂದ ತ್ವರಿತ ಗತಿಯಲ್ಲಿ ಸ್ವಚ್ಛತಾ ಕಾರ್ಯವನ್ನು ಮಾಡಲಾಗುತ್ತಿದೆ.
ಉತ್ತರ ಪ್ರದೇಶದ ಜನರ ಸಹಕಾರದಿಂದಲೇ ಇಂದು ದೇಶದಲ್ಲಿ ಸ್ವಚ್ಛತಾ ಅಭಿಯಾನವು ಯಶಸ್ಸನ್ನು ಕಾಣುತ್ತಿದೆ.
ಸ್ವಚ್ಛತೆ, ಸೌಂದರ್ಯ ಮತ್ತು ಆರೋಗ್ಯಕರ ಭಾರತಕ್ಕೆ ಇದು ಅತ್ಯಂತ ಆಶಾದಾಯಕ ಶಕ್ತಿಯನ್ನು ನೀಡಿದೆ.
ಸ್ನೇಹಿತರೇ,
ಕಾಶಿ ಕ್ಷೇತ್ರದ ಶ್ರೇಷ್ಠತೆ ಮತ್ತು ಐತಿಹಾಸಿಕತೆಯನ್ನು ನೀವು ಎಷ್ಟರ ಮಟ್ಟಿಗೆ ಕಾಪಾಡಿಕೊಂಡು ಬಂದಿದ್ದೀರಿ ಎಂದರೆ ಅದು ಒಂದು ಅಳತೆಗೆ ಮೀರಿದ್ದು.
ಆದರೆ ನಾವು ನೆನಪಿನಲ್ಲಿ ಇಟ್ಟುಕೊಳ್ಳಬೇಕು ಕಳೆದ ನಾಲ್ಕು ವರ್ಷಗಳ ಹಿಂದೆ ವಾರಾಣಾಸಿಯಲ್ಲಿ ಇಡೀ ವ್ಯವಸ್ಥೆ ಬೆದರಿಕೆಯಲ್ಲೇ ಕಾಲ ಕಳೆಯುತ್ತಿತ್ತು.
ನಿಮ್ಮ ಸುತ್ತ ಇರುತ್ತಿದ್ದ ರಾಶಿ ರಾಶಿ ಕಸವನ್ನು ನೀವು ಮರೆಯಲು ಸಾಧ್ಯವೇ ಇಲ್ಲ.
ಹೂಳಿನ ಮಣ್ಣು, ಸೊರಗಿ ಹೋದ ಉದ್ಯಾನಗಳು, ಕಳಪೆ ರಸ್ತೆಗಳು, ರಸ್ತೆಗೆ ಉಕ್ಕಿ ಬರುವ ಕೊಳಚೆ ನೀರು, ಕಂಬದ ಮೇಲೆಲ್ಲಾ ತೂಗಾಡುತ್ತಾ ಅಪಾಯದ ಮುನ್ಸೂಚನೆ ನೀಡುತ್ತಿದ್ದ ವಿದ್ಯುತ್ ತಂತಿಗಳು, ಇಡೀ ನಗರವು ಸಂಚಾರ ದಟ್ಟಣೆಯಿಂದ ಬೆಂಡಾಗಿ ಹೋಗಿತ್ತು.
ಬಾಬಾದ್ ಪುರ ವಿಮಾನ ನಿಲ್ದಾಣಕ್ಕೆ ಸಂಪರ್ಕ ಕಲ್ಪಿಸುತ್ತಿದ್ದ ರಸ್ತೆಯನ್ನು ನೀವು ಮರೆತಿರಲು ಸಾಧ್ಯವಿಲ್ಲ.ಏಕೆಂದರೆ ನಿತ್ಯವೂ ನಿಮಗೆ ಇದೇ ರಸ್ತೆಯೇ ಅನಿವಾರ್ಯ ಆಗುತ್ತಿತ್ತು.
ರಸ್ತೆಯ ಈ ದುಸ್ಥಿತಿ ಕಾರಣದಿಂದಾಗಿಯೇ ವಿಮಾನ ನಿಲ್ದಾಣಕ್ಕೆ ಹೋಗುವ ಬದಲು ಜನರು ಕ್ಯಾಂಟ್ ರೈಲು ನಿಲ್ದಾಣಕ್ಕೆ ತೆರಳುತ್ತಿದ್ದರು.
ಗಂಗಾ ಮಾತೆಯ ಪರಿಸ್ಥಿತಿ ಹೇಗಿತ್ತು..?ಗಂಗಾ ನದಿಯ ದಂಡೆಯ ಸ್ಥಿತಿಗತಿ ಹೇಗಿತ್ತು..?
ಇಡೀ ಹಳ್ಳಿಗಳು ಮತ್ತು ಪಟ್ಟಣಗಳ ಕಸ ಮತ್ತು ಹೂಳು ಕೊಳಚೆ ನೀರಿನಲ್ಲಿ ಸೇರಿಕೊಂಡು ಗಂಗಾ ನದಿಯನ್ನು ಮಲಿನ ಮಾಡುತ್ತಿತ್ತು.
ಹಿಂದಿನ ಸರ್ಕಾರದ ಯಾವುದೇ ವ್ಯವಸ್ಥೆಗಳು ಈ ಬಗ್ಗೆ ತಲೆ ಕೆಡಿಸಿಕೊಂಡಿರಲಿಲ್ಲ.
ಗಂಗಾ ಮಾತೆಯ ಹೆಸರಲ್ಲಿ ಎಷ್ಟು ಹಣ ವ್ಯರ್ಥವಾಯ್ತು ಎನ್ನುವುದದಕ್ಕಿಂತ ಎಷ್ಟರ ಮಟ್ಟಿಗೆ ಅದರಿಂದ ಅನುಕೂಲವಾಯ್ತು ಎನ್ನುವುದು ಮುಖ್ಯ.
ಒಂದೆಡೆ ಗಂಗಾ ಮಾತೆಗೆ ಆತಂಕವಿದ್ದರೆ ಮತ್ತೊಂದೆಡೆ ಜನರ ಗಲ್ಲಾಗಳು ಹಣದಿಂದ ತುಂಬಿ ತುಳುಕುತ್ತಿದ್ದವು.
ಇಂತಹ ಸಂದರ್ಭದಲ್ಲಿ ಗಂಗಾ ಮಾತೆಯನ್ನು ಶುದ್ಧವಾಗಿಡಲು ಯಾವುದೇ ಪ್ರಯತ್ನಗಳು ಆಗಲೇ ಇಲ್ಲ.
ಇಂತಹ ಸನ್ನಿವೇಶದಲ್ಲಿ ಗಂಗಾ ಮಲಿನದಂತಹ ಆತಂಕವನ್ನು ದೂರ ಮಾಡುವ ಪ್ರಯತ್ನಗಳು ನಮ್ಮಿಂದ ಆರಂಭಗೊಂಡವು.
ಗಂಗಾ ಶುದ್ಧೀಕರಣ ಅಭಿಯಾನವನ್ನ ಆರಂಭಿಸಲಾಯ್ತು.
ಇವತ್ತು ಗಂಗಾ ಮಾತೆಯ ನೀರನ್ನು ಶುದ್ಧೀಕರಣ ಮಾಡುವ ಕಾರ್ಯ ಸಮರೋಪಾದಿಯಲ್ಲಿ ಸಾಗುತ್ತಿದೆ.
ಬನಾರಸ್ ಮಾತ್ರವಲ್ಲ.
ಗಂಗೋತ್ರಿಯಿಂದ ಗಂಗಾ ಸಾಗರ್ ವರೆಗೂ ನಿರಂತರವಾಗಿ ಗಂಗಾ ನದಿಯನ್ನು ಶುದ್ಧೀಕರಣ ಮಾಡುವ ಕೆಲಸ ಸಾಗುತ್ತಿದೆ.
ಇದು ಕೇವಲ ಶುದ್ದೀಕರಣ ಮಾತ್ರವಲ್ಲ, ನಗರಗಳ ತ್ಯಾಜ್ಯವು ಗಂಗಾ ನದಿಯನ್ನು ಸೇರದಂತೆ ಕ್ರಮಗಳನ್ನು ಕೈಗೊಳ್ಳಲಾಗುತ್ತಿದೆ.
ಇದೇ ಉದ್ದೇಶಕ್ಕೆ 21000 ಕೋಟಿ ರೂಪಾಯಿ ಮೊತ್ತದ 200 ಯೋಜನೆಗಳನ್ನು ಇದಕ್ಕಾಗಿ ಮಂಜೂರು ಮಾಡಲಾಗಿದೆ.
ಒಳಚರಂಡಿಗೆ ಸಂಬಂಧಿಸಿದ ಕೆಲವು ಯೋಜನೆಗಳನ್ನು ಸಾರ್ವಜನಿಕರಿಗೆ ಸಮರ್ಪಣೆ ಮಾಡಿದ್ದರೆ ಇನ್ನೊಂದಷ್ಟು ಯೋಜನೆಗಳಿಗೆ ಕೆಲಹೊತ್ತಿನ ಹಿಂದೆ ಅಡಿಗಲ್ಲು ಹಾಕಿದ್ದೇವೆ.
ಸ್ನೇಹಿತರೇ,
ಸರ್ಕಾರವು ಆರಂಭಿಸಿರುವ ತ್ಯಾಜ್ಯ ನೀರು ಶುದ್ಧೀಕರಣ ಘಟಕಗಳು ಸರಿಯಾದ ರೀತಿಯಲ್ಲಿ ಕಾರ್ಯ ನಿರ್ವಹಣೆ ಮಾಡಬೇಕು ಎಂಬುದನ್ನು ಗಂಭೀರವಾಗಿ ಪರಿಗಣಿಸಿದೆ.
ಏಕೆಂದತೆ ಈ ಹಿಂದಿನ ಸರ್ಕಾರವು ಸ್ಥಾಪನೆ ಮಾಡಿದ್ದ ತ್ಯಾಜ್ಯ ಶುದ್ಧೀಕರಣ ಘಟಕಗಳು ಸರಿಯಾದ ರೀತಿಯಲ್ಲಿ ಕೆಲಸ ಮಾಡಲಿಲ್ಲ.
ತಮ್ಮ ಸಾಮರ್ಥ್ಯಕ್ಕೆ ತಕ್ಕಂತೆ ಕಾರ್ಯ ನಿರ್ವಹಣೆ ಮಾಡದ ಘಟಕಗಳು ಒಂದಷ್ಟಾದರೆ ಇನ್ನೊಂದಷ್ಟು ಘಟಕಗಳು ದೀರ್ಘ ಕಾಲದವರೆಗೆ ಮುಂದುವರೆಯಲೇ ಇಲ್ಲ.
ಹೀಗಾಗಿ ಸರಿಯಾದ ಕಾರ್ಯ ಕ್ಷಮತೆಯಿಂದ ಈ ಘಟಕಗಳು ಕಾರ್ಯ ನಿರ್ವಹಣೆ ಮಾಡುವ ಸಂಸ್ಕೃತಿಯನ್ನು ನಾವು ಬೆಳೆಸುತ್ತಿದ್ದೇವೆ.
ಯಾವುದೇ ಸಂದರ್ಭದಲ್ಲಿ ತ್ಯಾಜ್ಯ ಸಂಸ್ಕರಣಾ ಘಟಕಗಳು ಸ್ಥಾಪನೆಯಾದರೂ ಅವು ಕನಿಷ್ಟ 15 ವರ್ಷ ಕಾರ್ಯ ನಿರ್ವಹಣೆ ಮಾಡುವುದನ್ನು ಖಾತ್ರಿ ಮಾಡಲಾಗುತ್ತಿದೆ.
ಅಂದರೆ ನಮ್ಮ ಉದ್ದೇಶ ಈ ತ್ಯಾಜ್ಯ ಶುದ್ಧೀಕರಣ ಘಟಕಗಳು ಕೇವಲ ಸರಿಯಾದ ಕಾರ್ಯನಿರ್ವಹಣೆ ಮಾಡುವುದು ಅಷ್ಟೇ ಅಲ್ಲ.
ಅವು ದೀರ್ಘ ಕಾಲದವರೆಗೂ ಮುಂದುವರೆದುಕೊಂಡು ಹೋಗಬೇಕು ಅಂತಹ ವ್ಯವಸ್ಥೆಯನ್ನು ನಾವು ಮಾಡುತ್ತಿದ್ದೇವೆ.
ಇದು ಹೆಚ್ಚು ಸಮಯ ಮತ್ತು ಸಿಬ್ಬಂದಿಗಳನ್ನು ತಗೆದುಕೊಳ್ಳಬಹುದು ಆದರೆ ದೀರ್ಘಕಾಲದ, ಶಾಶ್ವತ ಅನುಕೂಲತೆಗಳನ್ನು ಕಲ್ಪಿಸಿಕೊಡುತ್ತದೆ.
ಭವಿಷ್ಯದ ದಿನಗಳಲ್ಲಿ ಇದರ ಭವಿಷ್ಯವು ಬನಾರಸ್ ನಗರದ ಜನತೆಗೆ ಗೋಚರಿಸುತ್ತದೆ.
ಸೋದರ-ಸೋದರಿಯರೇ,
ಇಂದು ಇಲ್ಲಿ ನಡೆಯುತ್ತಿರುವ ಕಾರ್ಯಕ್ರಮವು ಬನಾರಸ್ ನಗರವನ್ನು ಸ್ಮಾರ್ಟ್ ಸಿಟಿಯನ್ನಾಗಿ ಪರಿವರ್ತನೆ ಮಾಡಲಿದೆ.
ಸಮಗ್ರ ನಿರ್ವಹಣಾ ಮತ್ತು ನಿಯಂತ್ರಣ ಕೇಂದ್ರದ ನಿರ್ಮಾಣ ಕಾರ್ಯವು ಇಲ್ಲಿ ತ್ವರಿಗತಿಯಲ್ಲಿ ಆಗುತ್ತಿದೆ.
ಇಲ್ಲಿಂದಲೇ ಇಡೀ ದೇಶದ ಆಡಳಿತ ಮತ್ತು ಸಾರ್ವಜನಿಕ ಸೌಲಭ್ಯಗಳ ನಿಯಂತ್ರಣವು ಆಗಲಿದೆ.
ಇಂದು ಇಂತಹ ಹತ್ತು ಯೋಜನೆಗಳ ಕಾಮಗಾರಿಯು ಇಲ್ಲಿಂದ ಆರಂಭವಾಗುತ್ತಿದೆ.
ಸ್ನೇಹಿತರೇ,
ಸ್ಮಾರ್ಟ್ ಸಿಟಿ ಎನ್ನುವುದು ನಗರಗಳಿಗೆ ಮೂಲ ಸೌಕರ್ಯವನ್ನು ಕಲ್ಪಿಸುವುದು ಮಾತ್ರವಲ್ಲ.
ದೇಶಕ್ಕೆ ಹೊಸ ಗುರುತುಸುವಿಕೆಯನ್ನು ತಂದು ಕೊಡುವುದೇ ಆಗಿದೆ.
ಇದು ಯಂಗ್ ಇಂಡಿಯಾ(ಯುವ ಭಾರತ), ನ್ಯೂ ಇಂಡಿಯಾ(ನವ ಭಾರತ) ಸಂಕೇತವೇ ಆಗಿದೆ.
ಅದೇ ರೀತಿ ಮೇಕ್ ಇನ್ ಇಂಡಿಯಾ ಮತ್ತು ಡಿಜಿಟಲ್ ಇಂಡಿಯಾ ಅಭಿಯಾನಗಳು ಸಾಮಾನ್ಯ ಜನರ ಜೀವನವನ್ನು ಇನ್ನಷ್ಟು ಸುಲಭವಾಗಿಸುತ್ತಿವೆ.
ಇದರಲ್ಲಿ ನಮ್ಮ ಉತ್ತರ ಪ್ರದೇಶ ರಾಜ್ಯವು ಮುಂಚೂಣಿ ಪಾತ್ರವನ್ನು ನಿರ್ವಹಣೆ ಮಾಡುತ್ತಿದೆ.
ಕೈಗಾರಿಕಾ ನೀತಿ ಮತ್ತು ಕೈಗಾರಿಕೆಗಳನ್ನು ಆರಂಭಿಸಲು ಹೂಡಿಕೆಗೆ ಉತ್ತಮ ವಾತಾವರಣವನ್ನು ಸೃಷ್ಟಿ ಮಾಡುವಂತಹ ಕೆಲಸ ಮಾಡಿದ ಶ್ರೀ ಯೋಗಿ ಆದಿತ್ಯ ನಾಥ್ ಮತ್ತು ಅವರ ತಂಡಕ್ಕೆ ನಾನು ಅಭಿನಂದನೆಯನ್ನು ಸಲ್ಲಿಸುತ್ತೇನೆ.
ಏಕೆಂದರೆ ಈ ಕ್ರಮದ ಪರಿಣಾಮದಿಂದಾಗಿಯೇ ಇಂದು ಅದರ ಫಲಿತಾಂಶವು ಕಣ್ಣಿಗೆ ಕಾಣುತ್ತಿದೆ.
ಕೆಲ ದಿನಗಳ ಹಿಂದೆ ನೋಯ್ಡಾದಲ್ಲಿ ಸ್ಯಾಮ್ ಸಂಗ್ ಕಂಪನಿಯ ಹೊಸ ಮೊಬೈಲ್ ಘಟಕವನ್ನು ಉದ್ಘಾಟನೆ ಮಾಡುವ ಅವಕಾಶವನ್ನು ಪಡೆದುಕೊಂಡಿದ್ದೆ.
ಇದು ಸಾವಿರಾರು ಉದ್ಯೋಗದ ಅವಕಾಶಗಳನ್ನು ಕಲ್ಪಿಸಿಕೊಟ್ಟಿದೆ.
ಕಳೆದ ನಾಲ್ಕು ವರ್ಷಗಳಲ್ಲಿ ದೇಶದ ಮೊಬೈಲ್ ತಯಾರಿಕಾ ಘಟಕಗಳ ಸಂಖ್ಯೆಯು 2ರಿಂದ 120ಕ್ಕೆ ಹೋಗಿದೆ ಎಂಬುದನ್ನು ಕೇಳಿದರೆ ನಿಮಗೆ ಖುಷಿ ಎನಿಸುತ್ತದೆ.
ಇನ್ನೊಂದು ಮಹತ್ವದ ವಿಷಯವೇನೆಂದರೆ ಇದರಲ್ಲಿ 50ಕ್ಕೂ ಹೆಚ್ಚು ಘಟಕಗಳು ಉತ್ತರ ಪ್ರದೇಶದಲ್ಲೇ ಹರಡಿಕೊಂಡಿವೆ.
ಇವತ್ತು ಈ ಕಾರ್ಖಾನೆಗಳು ಸರಿಸುಮಾರು 4 ಲಕ್ಷ ಮಂದಿಗೆ ಉದ್ಯೋಗಗಳನ್ನು ನೇರವಾಗಿ ನೀಡುತ್ತಿವೆ.
ಸ್ನೇಹಿತರೇ,
ಮೇಕ್ ಇನ್ ಇಂಡಿಯಾಗೆ ಪೂರಕವಾಗಿ ಡಿಜಿಟಲ್ ಇಂಡಿಯಾ ಕೂಡಾ ಉದ್ಯೋಗ ಸೃಷ್ಟಿಯಲ್ಲಿ ಒಂದು ಕ್ರಾಂತಿಕಾರಿ ಕ್ರಮವೇ ಆಗಿದೆ.
ಇವತ್ತು ಟಾಟಾ ಕನಸ್ ಸ್ಟಲ್ ಟೆನ್ಸಿ ಸರ್ವಿಸ್ (ಟಿಸಿಎಸ್) ಇಲ್ಲಿ ಆರಂಭಗೊಳ್ಳುತ್ತಿದೆ.
ಬನಾರಸ್ ನ ಯುವ ನಿರುದ್ಯೋಗಿಗಳಿಗೆ ಈ ಕೇಂದ್ರವು ಹೊಸ ಉದ್ಯೋಗ ಅವಕಾಶಗಳನ್ನು ತೆರೆದುಕೊಡುತ್ತದೆ.
ಸೋದರ-ಸೋದರಿಯರೇ,
ಯಾವುದೇ ಸಂದರ್ಭದಲ್ಲಿ ಉದ್ಯೋಗದ ವಿಚಾರ ಬಂದರೂ ಸರ್ಕಾರವು ಪ್ರಮುಖ ಆದ್ಯತೆಯನ್ನು ನೀಡುತ್ತಿದೆ.
ವಿಶೇಷವಾಗಿ ತಾಯಂದಿರುವ ಮತ್ತು ಸೋದರಿಯರಿಗೆ ಆದ್ಯತೆಯನ್ನು ನೀಡಲಾಗುತ್ತಿದೆ.
ಮುದ್ರಾ ಯೋಜನೆಯ ಅಡಿಯಲ್ಲಿ ಯಾವುದೇ ಖಾತ್ರಿ ಇಲ್ಲದೇ ಸ್ವಾವಲಂಬಿ ಉದ್ಯಮವನ್ನು ಆರಂಭ ಮಾಡಲು ಸಾಲ ನೀಡುವ ಯೋಜನೆಯೇ ಆಗಿರಬಹುದು ಅಥವಾ ಉಚಿತವಾಗಿ ಎಲ್ ಪಿಜಿ ಸಿಲಿಂಡರ್ ನೀಡುವ ಯೋಜನೆಯೇ ಆಗಿರಬಹುದು ಮಹಿಳೆಯರಿಗೆ ವಿಶೇಷ ಒತ್ತು ನೀಡಲಾಗುತ್ತಿದೆ.
ಇದು ಬಡ ತಾಯಂದಿರುವ ಮತ್ತು ಸೋದರಿಯರ ಬದುಕಿನಲ್ಲಿ ಪರಿವರ್ತನೆಯನ್ನೇ ತರುತ್ತಿದೆ.
ಕಾಶಿ ಪಟ್ಟಣದಲ್ಲಿ ಬೃಹತ್ ಯೋಜನೆಯೊಂದು ಆರಂಭಗೊಳ್ಳುತ್ತಿದೆ.
ಎಲ್ಲರಿಗೂ ಶುದ್ಧ ಇಂಧನವನ್ನು ಒದಗಿಸಲಾಗುತ್ತದೆ.
ನಗರ ಗ್ಯಾಸ್ ವಿತರಣಾ ವ್ಯವಸ್ಥೆಯನ್ನು ಇಂದು ಆರಂಭ ಮಾಡುತ್ತಿದ್ದೇವೆ.
ಅಲಹಾಬಾದ್ ನಿಂದ ಬನಾರಸ್ ವರೆಗೆ ಇದೇ ಉದ್ದೇಶದಿಂದ ಪೈಪ್ ಲೈನ್ ನಿರ್ಮಾಣ ಮಾಡುತ್ತಿದ್ದೇವೆ.
ಈವರೆಗೂ ಬನಾರಸ್ ನಗರದ 8000 ಮನೆಗಳಿಗೆ ಈ ಪೈಪ್ ಲೈನ್ ಸಂಪರ್ಕವನ್ನು ಕಲ್ಪಿಸಲಾಗಿದೆ.
ಮುಂದಿನ ದಿನಗಳಲ್ಲಿ 40 ಸಾವಿರ ಮನೆಗಳಿಗೆ ಈ ಪೈಪ್ ಲೈನ್ ಗ್ಯಾಸ್ ಸಂಪರ್ಕ ಆಗಲಿದೆ.
ಸ್ನೇಹಿತರೇ,
ಇದು ಕೇವಲ ಇಂಧನಕ್ಕೆ ಸಂಬಂಧಿಸಿದ ಅನುಕೂಲತೆ ಮಾತ್ರ, ಇಡೀ ನಗರದ ಪರಿಸರ ವ್ಯವಸ್ಥೆಯನ್ನೇ ಸುಧಾರಣೆ ಮಾಡುವ ಪ್ರಯತ್ನ ಆಗುತ್ತಿದೆ.
ಅದು ಪಿಎನ್ ಜಿಯೇ ಆಗಲಿ ಅಥವಾ ಸಿಎನ್ ಇಯೇ ಆಗಲಿ ಈ ಮೂಲ ಸೌಕರ್ಯಗಳು ಬನಾರಸ್ ನಗರದ ಮಾಲಿನ್ಯ ಪ್ರಮಾಣವನ್ನು ಸಾಕಷ್ಟು ಕಡಿಮೆ ಮಾಡುತ್ತದೆ.
ಬನಾರಸ್ ನಗರದ ಬಸ್, ಆಟೋ, ಕಾರುಗಳು ಸಿಎನ್ ಜಿ ಇಂಧನದಲ್ಲಿ ಚಾಲನೆಯಾದರೆ ಎಷ್ಟು ಅನುಕೂಲ ಎನ್ನುವುದನ್ನು ನೀವು ಊಹೆ ಮಾಡಿಕೊಳ್ಳಿ.
ಅದಲ್ಲದೇ ಅದೆಷ್ಟು ಉದ್ಯೋಗ ಅವಕಾಶಗಳು ಇದರಿಂದ ತೆರೆದುಕೊಳ್ಳುತ್ತವೆ ಎಂಬುದನ್ನು ಊಹಿಸಿಕೊಳ್ಳಿ.
ಸ್ನೇಹಿತರೇ,
ನಾನು ಯಾವುದೇ ಸಂದರ್ಭದಲ್ಲಿ ಜಪಾನ್ ಪ್ರಧಾನ ಮಂತ್ರಿಗಳನ್ನು ಭೇಟಿಯಾದರೂ ಅಥವಾ ಯಾವುದೇ ಭಾರತೀಯ ಜಪಾನ್ ಪ್ರಧಾನಿಯನ್ನು ಭೇಟಿ ಮಾಡಿದರೂ ಅಥವಾ ಅವರೇ ನಮ್ಮನ್ನು ಭೇಟಿ ಮಾಡುವ ಅವಕಾಶ ಸಿಕ್ಕರೂ ನನ್ನ ಸ್ನೇಹಿತರಾದ ಜಪಾನ್ ಪ್ರಧಾನಮಂತ್ರಿ ಶ್ರೀ ಶಿಂಜೋ ಅಬೆಯಯವರು ಕಾಶಿ ಪಟ್ಟಣದ ಬಗ್ಗೆ ಮಾತನಾಡೇ ಆಡುತ್ತಾರೆ.
ಕಾಶಿಯ ಅನುಭವಗಳನ್ನು ಹಂಚಿಕೊಳ್ಳುತ್ತಾರೆ.
ಕಾಶಿ ಜನರು ಯಾವ ರೀತಿಯಲ್ಲಿ ಅವರನ್ನು ಸ್ವಾಗತಿಸಿದರು ಎನ್ನುವುದನ್ನು ಅವರು ಇವತ್ತಿಗೂ ಮರೆತಿಲ್ಲ.
ಕೆಲವು ದಿನಗಳ ಹಿಂದೆ ಫ್ರಾನ್ಸ್ ಅಧ್ಯಕ್ಷರೂ ನನ್ನೊಂದಿಗೆ ಇಲ್ಲಿಗೆ ಬಂದಿದ್ದರು, ಫ್ರಾನ್ಸ್ ದೇಶದ ಅಧ್ಯಕ್ಷರನ್ನು ಕಾಶಿ ಜನತೆ ಸ್ವಾಗತಿಸಿದ ರೀತಿ ಅತ್ಯದ್ಭುತವಾಗಿತ್ತು.
ಇವತ್ತು ತಮ್ಮ ಅಧ್ಯಕ್ಷರಿಗೆ ಕಾಶಿಯಲ್ಲಿ ಸಿಕ್ಕ ಸ್ವಾಗತ ಮತ್ತು ಪ್ರೀತಿಯನ್ನು ಫ್ರಾನ್ಸ್ ಜನತೆಯು ಅತ್ಯಂತ ಗರ್ವದಿಂದ ಮಾತನಾಡಿಕೊಳ್ಳುತ್ತಿದ್ದಾರೆ.
ಫ್ರಾನ್ಸ್ ಅಧ್ಯಕ್ಷರು ಇದನ್ನು ಈ ವಿಚಾರವನ್ನು ಆಗಾಗ ಹೇಳುತ್ತಾರೆ.
ಇದು ಕಾಶಿ ಜನರ ಸಂಪ್ರದಾಯ.
ಇದು ಕಾಶಿ ಜನರು ಹೊಂದಿರುವ ಅನಂತವಾದ ಆಪ್ಯಾಯಮಾನತೆ.
ಇಡೀ ವಿಶ್ವದಲ್ಲಿ ಕಾಶಿ ಬಗ್ಗೆ ಹರಡಿಕೊಂಡಿರುವ ಸದ್ಭಾವನೆಯ ಪ್ರತೀಕವಿದು.
ಕಾಶಿ ಜನರ ಪ್ರೀತಿ ಮತ್ತು ಆಪ್ಯತೆ ಯಾವತ್ತಿಗೂ ಅನನ್ಯವಾದುದು.
ಕಾಶಿಯ ನನ್ನ ಸೋದರ-ಸೋದರಿಯರೇ,
ಮತ್ತೊಮ್ಮೆ ಕಾಶಿ ಜನರ ಪ್ರೀತಿ ಮತ್ತು ಹೃದಯ ವೈಶಾಲ್ಯತೆಯನ್ನು ತೋರಿಸುವ ದೊಡ್ಡ ಅವಕಾಶವನ್ನು ಪಡೆದುಕೊಳ್ಳುತ್ತಿದ್ದೀರಿ.
ಇಡೀ ವಿಶ್ವಕ್ಕೆ ನಿಮ್ಮ ಆಪ್ಯತೆ ಮತ್ತು ಆತಿಥ್ಯವನ್ನು ದರ್ಶನ ಮಾಡುವ ಸಂದರ್ಭ ಬಂದಿದೆ.
ನೀವು ಇದಕ್ಕಾಗಿ ಎಲ್ಲ ಸಿದ್ಧತೆಗಳನ್ನೂ ಮಾಡಿಕೊಳ್ಳಿ?
ಮಾಡಿ, ಮಾಡುವ ಭರವಸೆ ನೀಡಿ, ನೋಡಿ ಜನವರಿ 21 ರಿಂದ 23ರವರೆಗೆ ಕಾಶಿ ಪಟ್ಟಣದಲ್ಲಿ ಅನಿವಾಸಿ ಭಾರತೀಯ ದಿವಸ್ ಆಯೋಜನರಗೊಳ್ಳುತ್ತಿದೆ.
ಸಾಗರೋತ್ತರದಲ್ಲಿ ವಾಸವಿರುವ ಎಲ್ಲ ಅನಿವಾಸಿ ಭಾರತೀಯರು ಈ ಅನಿವಾಸಿ ಭಾರತೀಯ ದಿವಸ್ ಉತ್ಸವದಲ್ಲಿ ಭಾಗಿ ಆಗಲಿದ್ದಾರೆ.
ವಿಶ್ವದ ಯಾವುದೇ ಮೂಲೆಯಲ್ಲಿ ಅದು ಉದ್ಯಮವೇ ಆಗಿರಬಹುದು, ರಾಜಕೀಯವೇ ಆಗಿರಬಹುದು ಅಥವಾ ಸರ್ಕಾರವನ್ನೇ ನಡೆಸುತ್ತಿರಬಹುದು ಈ ಎಲ್ಲಾ ಜನರೂ ಜನವರಿ 21ರಿಂದ 23ರ ಮೂರು ದಿನಗಳಲ್ಲಿ ಕಾಶಿ ಪಟ್ಟಣಕ್ಕೆ ಹರಿದು ಬರಲಿದ್ದಾರೆ.
ಇದರಲ್ಲಿ ಕೆಲವರ ಪೂರ್ವಜನರು ಐದಾರು ತಲೆಮಾರುಗಳ ಹಿಂದೆ ಭಾರತದಿಂದ ವಿದೇಶಕ್ಕೆ ವಲಸೆ ಹೋದವರ ಪೀಳಿಗೆಯೂ ಆಗಿರುತ್ತಾರೆ.
ಅವರು ಯಾವುತ್ತೂ ದೇಶಕ್ಕೆ ವಾಪಸ್ ಬರುವವರಂತಹವರಲ್ಲ ಅವರ ಮಕ್ಕಳು ಮೊದಲ ಬಾರಿ ಭಾರತಕ್ಕೆ ಬರುತ್ತಿದ್ದಾರೆ.
ಒಂದಷ್ಟು ಜನರಿಗೂ ಭಾರತದ ಭೇಟಿ ಇದೇ ಮೊದಲು ಈ ಪವಿತ್ರ ಭೂಮಿಯ ದರ್ಶನ ಮಾಡುವ ಉದ್ದೇಶದಿಂದ ಅವರೆಲ್ಲರೂ ಆಗಮಿಸುತ್ತಿದ್ದಾರೆ.
ನನಗೆ ಹೇಳಿ ಈ ಅತ್ಯದ್ಭುತವಾದ ಕಾರ್ಯಕ್ರಮವು ಕಾಶಿ ಪಟ್ಟಣಕ್ಕೆ ಘನತೆಯನ್ನು ತರುತ್ತದೋ ಇಲ್ಲವೋ..?
ನಾವು ಈ ಜನರನ್ನು ಸ್ವಾಗತ ಮಾಡಲು ತಯಾರಿಯನ್ನು ಮಾಡಬೇಡವೇ? , ಎಲ್ಲ ಪ್ರದೇಶಗಳಲ್ಲೂ ಅಗತ್ಯ ಸೌಕರ್ಯಗಳನ್ನು ಕಲ್ಪಿಸಿದರೆ ಈ ಜನರನ್ನು ಸ್ವಾಗತ ಮಾಡಲು ಅನುಕೂಲ ಆಗುತ್ತದೋ ಇಲ್ಲವೋ..?
ಇದರಿಂದ ಇಡೀ ವಿಶ್ವದಲ್ಲಿ ಕಾಶಿ ಪಟ್ಟಣವು ಹೆಮ್ಮೆಯನ್ನು ಪಡೆಯುತ್ತದೋ ಇಲ್ಲವೋ..?
ಇವತ್ತಿನಿಂದ್ಲೇ ಇದಕ್ಕಾಗಿ ನೀವೂ ತಯಾರಿಯನ್ನು ಮಾಡಿಕೊಳ್ಳಿ.
ಇಡೀ ವಿಶ್ವದ ಮೂಲೆ ಮೂಲೆಯಿಂದ ಇಲ್ಲಿಗೆ ಬರುವ ಅತಿಥಿಯು ಜನವರಿ 21ರಿಂದ 23ರವರೆಗೂ ಇಲ್ಲೇ ಉಳಿಯಬೇಕು.
ಅಲ್ಲಿಂದ ಅವರು ಜನವರಿ 24ರಂದು ಪ್ರಯಾಗ್ ರಾಜ್ ಗೆ ಭೇಟಿ ನೀಡಿ ಕುಂಭ ಮೇಳವನ್ನು ವೀಕ್ಷಣೆ ಮಾಡಲಿದ್ದಾರೆ.
ಜನವರಿ 26ರಂದು ಅವರೆಲ್ಲರೂ ದೆಹಲಿಯನ್ನು ಸೇರಿಕೊಳ್ಳಲಿದ್ದಾರೆ.
ಇಷ್ಟೂ ದಿನಗಳಲ್ಲಿ ಕಾಶಿ ಬಗ್ಗೆ ಅವರು ಹೆಮ್ಮೆ ಪಡುವಂತೆ ನಾವೆಲ್ಲರೂ ನಡೆದುಕೊಳ್ಳಬೇಕಿದೆ.
ನಾನು ವಿಶೇಷವಾಗಿ ಕಾಶಿ ಜನರಲ್ಲಿ ನಾನು ನಿಮ್ಮ ಸಂಪೂರ್ಣ ಬೆಂಬಲವನ್ನು ನೀಡುವಂತೆ ಕೇಳುತ್ತೇನೆ.
ಕಾಶಿ ಜನರಲ್ಲಿ ಒಬ್ಬನಾದ ನಾನು ಜನವರಿ 21ರಂದು ನಿಮ್ಮ ಹೆಗಲಿಗೆ ಹೆಗಲು ಕೊಟ್ಟು ನಾನೂ ಇಲ್ಲೇ ಉಳಿದುಕೊಳ್ಳುತ್ತೇನೆ.
ಇಡೀ ವಿಶ್ವದ ವಿವಿಧ ಭಾಗಗಳಿಂದ ಭಾರತದ ಜನರು ಈ ಕಾರ್ಯಕ್ರಮಕ್ಕೆ ಆಗಮಿಸುತ್ತಾರೆ.
ಅವರೆಲ್ಲರಿಗೂ ಆತಿಥ್ಯ ನೀಡುವ ತಯಾರಿಯನ್ನು ಈಗಿನಿಂದಲೇ ಮಾಡಿಕೊಳ್ಳಿ ಎಂದು ನಾನು ನಿಮ್ಮಲ್ಲಿ ಕೇಳಿಕೊಳ್ಳುತ್ತೇನೆ.
ಕಾಶಿ ನಗರದ ನನ್ನ ಸೋದರ-ಸೋದರಿಯರೇ,
ನನಗೆ ಇಂದು ನಿಮ್ಮನ್ನು ಭೇಟಿ ಮಾಡುವ ಅವಕಾಶ ಸಿಕ್ಕಿದೆ.
ನಿಮಗಾಗಿ ಒಂದಷ್ಟು ಯೋಜನೆಗಳನ್ನು ಸಮರ್ಪಣೆಯನ್ನೂ ಮಾಡಿದ್ದೇನೆ.
ಇನ್ನೂ ಒಂದಷ್ಟು ಯೋಜನೆಗಳಿಗೆ ಶಂಕುಸ್ಥಾಪನೆಯನ್ನೂ ಮಾಡಿದ್ದೇನೆ.
ಸಂಸತ್ ಸದಸ್ಯನಾಗಿ ನಿಮ್ಮನ್ನು ಪ್ರತಿನಿಧಿಸುತ್ತಿರುವ ನನಗೆ ಇದು ಕರ್ತವ್ಯವೂ ಕೂಡಾ.
ನಾನು ನಿಮಗೆ ಏನೆಲ್ಲಾ ಮಾಡಬೇಕೋ ಅದೆಲ್ಲವನ್ನೂ ಮಾಡುತ್ತಿದ್ದೇನೆ.
ಅದಕ್ಕಾಗಿ ಕಠಿಣ ಪರಿಶ್ರಮ ಪಡುತ್ತಿದ್ದೇನೆ.
ಮುಂದೆಯೂ ಇದೇ ಪರಿಶ್ರಮದಲ್ಲೇ ನಿಮ್ಮ ಸೇವೆ ಮಾಡುತ್ತೇನೆ.
ಮತ್ತೊಮ್ಮೆ ಕಾಶಿ ಜನರಿಗೆ ನನ್ನ ಹೃದಯಪೂರ್ವಕವಾದ ಅಭಿನಂದನೆಗಳನ್ನು ಸಲ್ಲಿಸಲು ಬಯಸುತ್ತೇನೆ.
ಹರ್ ಹರ್ ಮಹಾ ದೇವ್ ಎಂದು ಜೋರು ದನಿಯಲ್ಲಿ ಹೇಳಲು ನನ್ನೊಂದಿಗೆ ಸಾಥ್ ನೀಡಿ..
ನಿಮಗೆಲ್ಲರಿಗೂ ನನ್ನ ಧನ್ಯವಾದಗಳು..
