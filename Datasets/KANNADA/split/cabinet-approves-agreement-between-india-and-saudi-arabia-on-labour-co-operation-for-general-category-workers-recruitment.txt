ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿಂದು ನಡೆದ ಕೇಂದ್ರ ಸಚಿವ ಸಂಪುಟ ಸಭೆ, ಭಾರತ ಮತ್ತು ಸೌದಿ ಅರೇಬಿಯಾ ನಡುವಿನ ಕಾರ್ಮಿಕ ಸಹಕಾರ ಒಪ್ಪಂದಕ್ಕೆ ತನ್ನ ಪೂರ್ವಾನ್ವಯ ಒಪ್ಪಿಗೆ ನೀಡಿದೆ.
ಈ ಒಪ್ಪಂದಕ್ಕೆ ಪ್ರಧಾನಮಂತ್ರಿಯವರು ಸೌದಿ ಅರೇಬಿಯಾಕ್ಕೆ ಭೇಟಿ ನೀಡಿದ್ದ ವೇಳೆ ರಿಯಾದ್ ನಲ್ಲಿ 2016ರ ಏಪ್ರಿಲ್ 2-3ರಂದು ಅಂಕಿತ ಹಾಕಲಾಗಿತ್ತು.
ಈ ಒಪ್ಪಂದವು ಭಾರತದ ವಲಸೆ ಕಾರ್ಮಿಕರಿಗೆ, ಅದರಲ್ಲೂ ಸೌದಿ ಅರೇಬಿಯಾದಲ್ಲಿ ಜಾತಿ, ಮತ, ಧರ್ಮ, ಅಥವಾ ಲಿಂಗ ಪರಿಗಣನೆ ಇಲ್ಲದೆ ದುಡಿಯುತ್ತಿರುವ ಕೌಶಲ್ಯರಹಿತ, ಅರೆ ಕೌಶಲವಿರುವ ಮತ್ತು ಕೌಶಲವುಳ್ಳ ವರ್ಗದ ಕಾರ್ಮಿಕರಿಗೆ ಲಾಭವಾಗಲಿದೆ.
