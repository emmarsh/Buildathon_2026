ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಇಂದು ವಾರಾಣಸಿಯ ಕಾಶಿ ವಿಶ್ವೇಶ್ವರ ದೇವಾಲಯದಲ್ಲಿ ಪ್ರಾರ್ಥನೆ ಸಲ್ಲಿಸಿದರು.
ಸಾಂಕೇತಿಕವಾಗಿ ಗುದ್ದಲಿ ಪೂಜೆ ನೆರವೇರಿಸಿದ ಬಳಿಕ ಕಾಶಿ ವಿಶ್ವನಾಥ ದೇವಾಲಯದಲ್ಲಿ ಅವರು ಸಭಿಕರನ್ನುದ್ದೇಶಿಸಿ ಭಾಷಣ ಮಾಡಿದರು.
ಕಾಶಿ ವಿಶ್ವನಾಥ ಧಾಮದ ಯೋಜನೆಯಲ್ಲಿ ತೊಡಗಿಕೊಂಡಿರುವುದು ತಮ್ಮ ಸೌಭಾಗ್ಯ ಎಂದು ಹೇಳಿದರು.
ಭಕ್ತಿಯಿಂದ ತಮ್ಮ ಕೆಲಸವನ್ನು ನಿರ್ವಹಿಸಲು ಯೋಜನೆಯಲ್ಲಿ ತೊಡಗಿರುವ ಅಧಿಕಾರಿಗಳ ಬಗ್ಗೆ ಅವರು ಮೆಚ್ಚುಗೆ ವ್ಯಕ್ತಪಡಿಸಿದರು.
ದೇವಾಲಯದ ಸುತ್ತಲೂ ಆಸ್ತಿ ಹೊಂದಿದ್ದ ಮತ್ತು ಯೋಜನೆಗೆ ಭೂಸ್ವಾಧೀನಕ್ಕೆ ಅವಕಾಶ ನೀಡಿದ ಜನರಿಗೆ ಧನ್ಯವಾದ ಅರ್ಪಿಸಿದರು.
ಕಾಶಿ ವಿಶ್ವನಾಥ ದೇವಾಲಯವು ಶತಮಾನಗಳ ವಿಕಸನವನ್ನು ಒಳಗೊಂಡಿದೆ ಎಂದು ಅವರು ಹೇಳಿದರು.
ಎರಡು ಶತಮಾನಗಳ ಹಿಂದೆ ಕಾಶಿ ವಿಶ್ವನಾಥ ದೇವಾಲಯಕ್ಕೆ ಮಾಡಿದ ಕಾರ್ಯಕ್ಕಾಗಿ ರಾಣಿ ಅಹಿಯಾಬಾಯಿ ಹೋಲ್ಕರ್ ಅವರನ್ನು ಸ್ಮರಿಸಿ, ಪ್ರಶಂಸಿಸಿದರು.
ಅಲ್ಲಿಂದೀಚೆಗೆ ದೇವಾಲಯದ ಸುತ್ತಲ ಸಂಪೂರ್ಣ ಪ್ರದೇಶದ ಬಗ್ಗೆ ಅಧಿಕಾರದಲ್ಲಿದ್ದವರು ಹೆಚ್ಚಿನ ಗಮನ ಹರಿಸಲಿಲ್ಲ ಎಂದು ಅವರು ಹೇಳಿದರು.
ಕಾಶಿ ವಿಶ್ವನಾಥ ದೇವಾಲಯದ ಬಳಿ ಸುಮಾರು 40 ದೇವಾಲಯಗಳು ಇದ್ದು, ಅವರು ಕಾಲಾನುಕ್ರಮದಲ್ಲಿ ಒತ್ತುವರಿಯಾಗಿದ್ದವು, ಈಗ ಆ ಒತ್ತುವರಿಗಳನ್ನು ತೆರವುಗೊಳಿಸಲಾಗಿದೆ ಎಂದರು.
ಈಗ ಇಡೀ ದೇವಾಲಯ ಸಮುಚ್ಚಯ ಜೀರ್ಣೋದ್ಧಾರದ ಪ್ರಕ್ರಿಯೆಯಲ್ಲಿದೆ ಮತ್ತು ಅದರ ಫಲಶ್ರುತಿ ಗೋಚರಿಸುತ್ತಿದೆ ಎಂದರು.
ಕಾಶಿ ವಿಶ್ವನಾಥ ದೇವಾಲಯ ಮತ್ತು ಗಂಗಾ ನದಿಯ ನಡುವೆ ನೇರ ಸಂಪರ್ಕ ಕಲ್ಪಿಸಲಾಗುತ್ತಿದೆ ಎಂದು ತಿಳಿಸಿದರು.
ಈ ಯೋಜನೆಯು ಇಂಥ ಇದೇ ಸ್ವರೂಪದ ಇತರ ಯೋಜನೆಗಳಿಗೆ ಮಾದರಿಯಾಗಲಿದೆ ಮತ್ತು ಕಾಶಿಗೆ ಹೊಸ ಜಾಗತಿಕ ಪರಿಚಯ ನೀಡಲಿದೆ ಎಂದರು.
***
