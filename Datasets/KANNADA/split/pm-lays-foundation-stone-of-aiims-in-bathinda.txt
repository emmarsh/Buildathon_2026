ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಪಂಜಾಬ್ ನ ಬಟಿಂಡಾದಲ್ಲಿಂದು ಅಖಿಲ ಭಾರತೀಯ ವೈದ್ಯಕೀಯ ವಿಜ್ಞಾನ ಸಂಸ್ಥೆ (ಎ.ಐ.ಐ.ಎಂ.ಎಸ್.)ಗೆ ಶಂಕುಸ್ಥಾಪನೆ ನೆರವೇರಿಸಿದರು.
ಈ ಸಂದರ್ಭದಲ್ಲಿ ಮಾತನಾಡಿದ ಪ್ರಧಾನಮಂತ್ರಿಯವರು, ಸಾಮಾಜಿಕ ಮೂಲಸೌಕರ್ಯ ಯಾವುದೇ ರಾಷ್ಟ್ರದ ಅಭಿವೃದ್ಧಿಗೆ ಅತ್ಯಗತ್ಯ, ಮತ್ತು ಹೀಗಾಗಿ ನಮಗೆ ಉನ್ನತ ಗುಣಮಟ್ಟದ ಶಾಲೆಗಳು ಮತ್ತು ಆಸ್ಪತ್ರೆಗಳ ಅಗತ್ಯವಿದೆ ಎಂದರು.
ಬಂಟಿಡಾದ ಎ.ಐ.ಐ.ಎಂ.ಎಸ್.
ಸ್ಥಳೀಯ ಪ್ರದೇಶಗಳಿಗೆ ಲಾಭ ತರಲಿದೆ ಎಂದರು.
ಕೇಂದ್ರ ಸರ್ಕಾರ ಕೇವಲ ಶಂಕುಸ್ಥಾಪನೆ ಮಾಡಿ ನಿಲ್ಲುವುದಿಲ್ಲ, ಯೋಜನೆ ಪೂರ್ಣವಾಗುವ ಖಾತ್ರಿಯನ್ನೂ ಒದಗಿಸುತ್ತದೆ ಎಂದರು.
ಸಕಾಲದಲ್ಲಿ ಯೋಜನೆ ಪೂರ್ಣಗೊಳಿಸುವುದು ನಮ್ಮ ಆದ್ಯತೆಯಾಗಿದೆ ಎಂದೂ ಅವರು ಹೇಳಿದರು.
ಈಗ ಪಾಕಿಸ್ತಾನಕ್ಕೆ ಭಾರತದ ಸೇನೆಯ ಸಾಮರ್ಥ್ಯದ ಪೂರ್ಣ ಅರಿವು ಉಂಟಾಗಿದೆ ಎಂದು ಪ್ರಧಾನಮಂತ್ರಿಯವರು ಹೇಳಿದರು.
ಖೋಟಾ ನೋಟು ಮತ್ತು ಭ್ರಷ್ಟಾಚಾರದ ವಿರುದ್ಧ ಹೋರಾಟ ಮಾಡುವಂತೆ ತಮ್ಮ ಆಡಳಿತಗಾರರಿಗೆ ತಿಳಿಸುವಂತೆ ಪಾಕಿಸ್ತಾನದ ಜನತೆಗೆ ಅವರು ಕರೆ ನೀಡಿದರು.
ರೈತರಿಗೆ ಸಾಕಷ್ಟು ನೀರು ಒದಗಿಸಲು ಕೇಂದ್ರ ಸರ್ಕಾರ ಏನೆಲ್ಲ ಕಾರ್ಯ ಮಾಡಬಹುದು ಅದನ್ನು ಮಾಡುತ್ತದೆ ಎಂದರು.
ಭಾರತಕ್ಕೆ ಸೇರಿದ ನೀರು ಪಾಕಿಸ್ತಾನಕ್ಕೆ ಹೋಗಲು ಬಿಡುವುದಿಲ್ಲ ಎಂದೂ ಅವರು ತಿಳಿಸಿದರು.
ಮಧ್ಯಮವರ್ಗದವರ ಶೋಷಣೆ ಆಗದಂತೆ ಮತ್ತು ಬಡವರು ತಮ್ಮ ಬಾಕಿ ಪಡೆಯುವಂತೆ ಖಾತ್ರಿ ಒದಗಿಸಲು ಏನೆಲ್ಲಾ ಮಾಡಬಹುದೋ ಅದನ್ನು ಸರ್ಕಾರ ಮಾಡುತ್ತಿದೆ ಎಂದೂ ಪ್ರಧಾನಮಂತ್ರಿಯವರು ತಿಳಿಸಿದರು.
***
AKT/SH/VK
