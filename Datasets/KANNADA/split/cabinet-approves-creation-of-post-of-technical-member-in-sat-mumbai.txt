ಪ್ರಧಾನಮಂತ್ರಿ ಶ್ರೀ.
ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಂಪುಟ ಸಭೆ, ಮುಂಬೈನ ಸೆಕ್ಯುರಿಟೀಸ್ ಮೇಲ್ಮನವಿ ನ್ಯಾಯಮಂಡಳಿ(ಎಸ್ಎಟಿ)ಗೆ ತಾಂತ್ರಿಕ ಸದಸ್ಯ ಹುದ್ದೆ ಸೃಷ್ಟಿ ಪ್ರಸ್ತಾವಕ್ಕೆ ಅನುಮೋದನೆ ನೀಡಿತು.
ಆ ಹುದ್ದೆ 7ನೇ ವೇತನ ಆಯೋಗದ ಶಿಫಾರಸ್ಸಿನಂತೆ 17ನೇ ಮಟ್ಟದ ವೇತನಶ್ರೇಣಿ ಹೊಂದಿರುವ ಅಥವಾ ಭಾರತ ಸರ್ಕಾರದ ಕಾರ್ಯದರ್ಶಿ ಮಟ್ಟದ 2 ಲಕ್ಷ 25 ಸಾವಿರ ರೂ.(ನಿಗದಿತ) ವೇತನ ಶ್ರೇಣಿ ಹೊಂದಿರಲಿದೆ.
ಅನುಕೂಲ :-
ಈ ಹುದ್ದೆ ಸೃಷ್ಟಿ ಯಿಂದಾಗಿ ಮುಂಬೈನ ಎಸ್ಎಟಿಯಲ್ಲಿ ಹೆಚ್ಚುವರಿ ಪೀಠ ರಚನೆಗೆ ಸಹಕಾರಿಯಾಗಲಿದೆ.
ಆ ಮೂಲಕ ಸೆಕ್ಯುರಿಟೀಸ್ ಅಂಡ್ ಎಕ್ಸ್ ಚೇಂಜ್ ಬೋರ್ಡ್ ಆಫ್ ಇಂಡಿಯಾ(ಸಿಬಿ), ಭಾರತೀಯ ವಿಮಾ ನಿಯಂತ್ರಣ ಮತ್ತು ಅಭಿವೃದ್ಧಿ ಪ್ರಾಧಿಕಾರ(ಐ ಆರ್ ಡಿ ಎ)ಮತ್ತು ಪಿಂಚಣಿ ನಿಧಿ ನಿಯಂತ್ರಣ ಮತ್ತು ಅಭಿವೃದ್ಧಿ ಪ್ರಾಧಿಕಾರ(ಪಿ ಎಫ್ ಆರ್ ಡಿ ಎ) ಕುರಿತ ಮೇಲ್ಮನವಿಗಳನ್ನು ಅತ್ಯಂತ ಶೀಘ್ರವಾಗಿ ಇತ್ಯರ್ಥಪಡಿಸಲು ಸಹಾಯಕವಾಗಲಿದೆ.
ಆ ಮೂಲಕ ಹೂಡಿಕೆದಾರರು, ಪಿಂಚಣಿದಾರರು ಮತ್ತು ಸಾಮಾನ್ಯ ಜನರಿಗೂ ಅನುಕೂಲವಾಗಲಿದೆ.
ವಿಮಾ ವಲಯ ಮತ್ತು ಷೇರು ಮಾರುಕಟ್ಟೆ ಅತ್ಯಂತ ಕ್ಷಿಪ್ರಗತಿಯಲ್ಲಿ ಬೆಳವಣಿಗೆ ಹೊಂದುತ್ತಿವೆ.
ಷೇರು ಮಾರುಕಟ್ಟೆಯಲ್ಲಿ ವ್ಯಾಪಾರದ ಗಾತ್ರ ಹೆಚ್ಚಳ ವಾಗುತ್ತಿರುವಂತೆಯೇ ಹಾಗೂ ವಿಮಾ ವಲಯದಲ್ಲಿ ಗ್ರಾಹಕರ ಸಂಖ್ಯೆ ಹೆಚ್ಚಾಗುತ್ತಿರುವಂತೆಯೇ ದೂರುಗಳ ಸಂಖ್ಯೆಯೂ ಸಹ ಹೆಚ್ಚಾಗುವ ನಿರೀಕ್ಷೆ ಇದೆ.
ಆದ್ದರಿಂದ ವ್ಯಾಜ್ಯಗಳ ತ್ವರಿತ ಇತ್ಯರ್ಥ ವ್ಯವಸ್ಥೆಯನ್ನು ಸ್ಥಾಪಿಸುವುದು ಅತ್ಯಗತ್ಯವಾಗಿದೆ.
ಇದರಿಂದಾಗಿ ವಿಮೆ ಮತ್ತು ಷೇರು ಮಾರುಕಟ್ಟೆಗೆ ಸಂಬಂಧಿಸಿದ ಮತ್ತು ಪಿಂಚಣಿ ಕುರಿತಾದ ಮೇಲ್ಮನವಿಗಳು ಅತ್ಯಂತ ಶೀಘ್ರ ಗತಿಯಲ್ಲಿ ವಿಲೇವಾರಿಯಾಗುವುದರಿಂದ ಜನಸಾಮಾನ್ಯರಿಗೆ ಅನುಕೂಲವಾಗಲಿದೆ.
