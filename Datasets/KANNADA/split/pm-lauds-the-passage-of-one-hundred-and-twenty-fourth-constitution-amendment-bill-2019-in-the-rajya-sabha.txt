ಸಂವಿಧಾನ (ನೂರ ಇಪ್ಪತ್ತನಾಲ್ಕನೆಯ ತಿದ್ದುಪಡಿ) ವಿಧೇಯಕ 2019 ರಾಜ್ಯಸಭೆಯಲ್ಲಿ ಅನುಮೋದನೆಗೊಂಡದ್ದಕ್ಕಾಗಿ ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಸಂತಸ ವ್ಯಕ್ತಪಡಿಸಿದ್ದಾರೆ.
“ಸಂವಿಧಾನ (ನೂರ ಇಪ್ಪತ್ತನಾಲ್ಕನೆಯ ತಿದ್ದುಪಡಿ) ವಿಧೇಯಕ 2019 ರಾಜ್ಯಸಭೆಯಲ್ಲಿ ಅನುಮೋದನೆಗೊಂಡಿರುವುದು ಬಹಳ ಹರ್ಷ ನೀಡಿದೆ.
ವಿಧೇಯಕಕ್ಕೆ ಎಲ್ಲಡೆಯಿಂದ ಬೆಂಬಲ ದೊರಕಿರುವುದು ಕಂಡಾಗ ಬಹಳ ಸಂತಸವಾಗುತ್ತಿದೆ.
ಹಲವು ಸದಸ್ಯರು ತಮ್ಮ ಅಂತರ್ಯವನ್ನು ವ್ಯಕ್ತಪಡಿಸುವ ಮೂಲಕ ಸದನದಲ್ಲಿ ಅತ್ಯಂತ ಸ್ಪಂದನಾಪೂರ್ವಕ ಚರ್ಚೆ ನಡೆಯಿತು.
ಸಂವಿಧಾನ (ನೂರ ಇಪ್ಪತ್ತನಾಲ್ಕನೆಯ ತಿದ್ದುಪಡಿ) ವಿಧೇಯಕ 2019 ಎರಡೂ ಸದನಗಳಲ್ಲೂ ಅನುಮೋದನೆ ಗೊಂಡಿರುವುದು ಸಾಮಾಜಿಕ ನ್ಯಾಯಕ್ಕೆ ದೊರಕಿರುವ ವಿಜಯವಾಗಿದೆ.
ತಮ್ಮ ಶೌರ್ಯ ಪ್ರದರ್ಶಿಸಲು ಮತ್ತು ಭಾರತದ ಪರಿವರ್ತನೆಯಲ್ಲಿ ಕೊಡುಗೆ ನೀಡಲು ನಮ್ಮ ಯುವಶಕ್ತಿಗೆ ವಿಸ್ತಾರದ ಅವಕಾಶವನ್ನು ಇದು ಖಾತ್ರಿಗೊಳಿಸುತ್ತದೆ.
ಸಂವಿಧಾನ (ನೂರ ಇಪ್ಪತ್ತನಾಲ್ಕನೆಯ ತಿದ್ದುಪಡಿ) ವಿಧೇಯಕ 2019ನ್ನು ಅನುಮೋದನೆಗೊಳಿಸುವ ಮೂಲಕ ಬಲಿಷ್ಠ ಮತ್ತು ಎಲ್ಲರನ್ನೊಳಗೊಂಡ ಭಾರತದ ಕಲ್ಪನೆ ಹೊಂದಿದ್ದ ನಮ್ಮ ಸಂವಿಧಾನ ರಚನೆಕಾರರಿಗೆ ಮತ್ತು ನಮ್ಮ ಸ್ವಾತಂತ್ರ್ಯ ಹೋರಾಟಗಾರರಿಗೆ ನಾವು ಗೌರವ ನೀಡಿದಂತಾಗುತ್ತದೆ” ಎಂದು ಪ್ರಧಾನಮಂತ್ರಿ ಅವರು ಸಂದೇಶದಲ್ಲಿ ತಿಳಿಸಿದ್ದಾರೆ.
***
