ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆ ಭಾರತ ಮತ್ತು ಜಪಾನ್ ನಡುವೆ ಸಹಕಾರ ಒಪ್ಪಂದ (ಎಂ.ಓ.ಸಿ.)ಗೆ ತನ್ನ ಪೂರ್ವಾನ್ವಯ ಅನುಮೋದನೆ ನೀಡಿದೆ.
ಈ ಸಹಕಾರ ಒಪ್ಪಂದಕ್ಕೆ 2018ರ ಅಕ್ಟೋಬರ್ 29ರಂದು ಭಾರತದ ಗೌರವಾನ್ವಿತ ಪ್ರಧಾನಮಂತ್ರಿಯವರ ಜಪಾನ್ ಭೇಟಿ ವೇಳೆ ಅಂಕಿತ ಹಾಕಲಾಗಿತ್ತು.
ಪ್ರಯೋಜನಗಳು:
ಈ ಸಹಕಾರ ಒಪ್ಪಂದವು ಎರಡೂ ದೇಶಗಳ ಕಾನೂನು ಮತ್ತು ನ್ಯಾಯಿಕ ನಿಯಮಾವಳಿಗಳನ್ನು ಗಣನೆಗೆ ತೆಗೆದುಕೊಂಡು ಭಾರತ ಮತ್ತು ಜಪಾನ್ ನಡುವೆ ಪರಿಸರ ಸಂರಕ್ಷಣೆ ಮತ್ತು ನ್ಯಾಯ, ಪರಸ್ಪರತೆ ಮತ್ತು ಪರಸ್ಪರ ಪ್ರಯೋಜನಗಳ ಆಧಾರದ ಮೇಲೆ ನೈಸರ್ಗಿಕ ಸಂಪನ್ಮೂಲಗಳ ನಿರ್ವಹಣೆಗಾಗಿ ಆಪ್ತ ಮತ್ತು ದೀರ್ಘ ಕಾಲೀನ ಸಹಕಾರವನ್ನು ಸ್ಥಾಪಿಸಲು ಮತ್ತು ಉತ್ತೇಜಿಸಲು ಅವಕಾಶ ನೀಡುತ್ತದೆ.
ಜೊತೆಗೆ ಎಂ.ಓ.ಸಿ.
ಎರಡೂ ದೇಶಗಳ ನಡುವೆ ಮಾಹಿತಿ ಮತ್ತು ತಂತ್ರಜ್ಞಾನ ವಿನಿಮಯಕ್ಕೂ ಆಸ್ಪದ ನೀಡುತ್ತದೆ.
ಪರಿಸರ ಅವನತಿಯ ಪರಿಣಾಮ ಸಮಾಜದ ಉತ್ತಮ ವರ್ಗದವರಿಗಿಂತ ಹೆಚ್ಚಾಗಿ ಸಾಮಾಜಿಕ ಮತ್ತು ಆರ್ಥಿಕವಾಗಿ ಹಿಂದುಳಿದವರ ಮೇಲೆ ಬೀಳುತ್ತದೆ.
ಪರಿಸರ ಅವನತಿಯನ್ನು ತಡೆಗಟ್ಟುವ ಯಾವುದೇ ಪ್ರಯತ್ನ ಸಮಾಜದ ಎಲ್ಲಾ ವರ್ಗಗಳಿಗೆ ಸದೃಢ ಪರಿಸರದ ಸಂಪನ್ಮೂಲಗಳ ಲಭ್ಯತೆಯ ಅರ್ಥದಲ್ಲಿ ಪರಿಸರ ನ್ಯಾಯಕ್ಕೆ ಕಾರಣವಾಗುತ್ತದೆ.
ಈ ಸಹಕಾರ ಒಪ್ಪಂದವು ಉತ್ತಮ ಪರಿಸರ ರಕ್ಷಣೆ, ಉತ್ತಮ ಸಂರಕ್ಷಣೆ ಮತ್ತು ಹವಾಮಾನ ಬದಲಾವಣೆ ಮತ್ತು ಜೀವ ವೈವಿಧ್ಯ ಸಂರಕ್ಷಣೆಯ ಉತ್ತಮ ನಿರ್ವಹಣೆಗೆ ಸೂಕ್ತವೆನಿಸುವ ಅತ್ಯಾಧುನಿಕ ತಂತ್ರಜ್ಞಾನ ಮತ್ತು ಉತ್ತಮ ರೂಢಿಗಳನ್ನು ತರುತ್ತದೆ ಎಂದು ನಿರೀಕ್ಷಿಸಲಾಗಿದೆ.
