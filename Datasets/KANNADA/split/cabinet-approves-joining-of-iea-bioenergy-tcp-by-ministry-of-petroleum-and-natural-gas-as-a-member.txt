ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆಗೆ ಭಾರತ ಸರ್ಕಾರದ ಪೆಟ್ರೋಲಿಯಂ ಮತ್ತು ನೈಸರ್ಗಿಕ ಅನಿಲ ಸಚಿವಾಲಯವು ಐ.ಇ.ಎ.
ಜೈವಿಕ ಇಂಧನ ಟಿಸಿಪಿಯ 25ನೇ ಸದಸ್ಯನಾಗಿ 2019ರ ಜನವರಿ 25ರಂದು ಸೇರ್ಪಡೆಯಾಗಿರುವ ಕುರಿತಂತೆ ವಿವರಿಸಲಾಯಿತು.
ಆಸ್ಟ್ರೇಲಿಯಾ, ಆಸ್ಟ್ರಿಯಾ, ಬೆಲ್ಜಿಯಂ, ಬ್ರೆಜಿಲ್, ಕೆನಡಾ, ಕ್ರೋಶಿಯಾ, ಡೆನ್ಮಾರ್ಕ್, ಎಸ್ಟೋನಿಯಾ, ಫಿನ್ ಲ್ಯಾಂಡ್, ಫ್ರಾನ್ಸ್, ಜರ್ಮನಿ, ಐರ್ಲೆಂಡ್, ಇಟಲಿ, ಜಪಾನ್, ಕೊರಿಯಾ ಗಣರಾಜ್ಯ, ನೆದರ್ಲೆಂಡ್ಸ್, ನ್ಯೂಜಿಲ್ಯಾಂಡ್, ನಾರ್ವೆ, ದಕ್ಷಿಣ ಆಫ್ರಿಕಾ, ಸ್ವೀಡನ್, ಸ್ವಿಟ್ಜರ್ ಲ್ಯಾಂಡ್, ಯುನೈಟೆಡ್ ಕಿಂಗ್ಡಮ್, ಯುನೈಟೆಡ್ ಸ್ಟೇಟ್ಸ್, ಮತ್ತು ಯುರೋಪಿಯನ್ ಕಮಿಷನ್ ಇದರ ಇತರ ಸದಸ್ಯರು.
ಜೈವಿಕ ಇಂಧನ (ಐ.ಇ.ಎ.
ಜೈವಿಕ ಇಂಧನ ಟಿಸಿಪಿ) ಕುರಿತ ಅಂತಾರಾಷ್ಟ್ರೀಯ ಇಂಧನ ಸಂಸ್ಥೆಯ ತಾಂತ್ರಿಕ ಸಹಯೋಗ ಕಾರ್ಯಕ್ರಮವು ಜೈವಿಕ ಇಂಧನ ಸಂಶೋಧನೆ, ಅಭಿವೃದ್ಧಿ ಮತ್ತು ನಿಯೋಜನೆಯಲ್ಲಿ ರಾಷ್ಟ್ರೀಯ ಕಾರ್ಯಕ್ರಮಗಳನ್ನು ಹೊಂದಿರುವ ರಾಷ್ಟ್ರಗಳ ನಡುವೆ ಸಹಕಾರ ವರ್ಧನೆ ಮತ್ತು ಮಾಹಿತಿಯ ವಿನಿಮಯದ ಉದ್ದೇಶದೊಂದಿಗೆ ಅಂಥ ರಾಷ್ಟ್ರಗಳ ನಡುವಿನ ಸಹಕಾರಕ್ಕೆ ಅಂತಾರಾಷ್ಟ್ರೀಯ ವೇದಿಕೆಯಾಗಿದೆ.
ಅಂತಾರಾಷ್ಟ್ರೀಯ ಇಂಧನ ಸಂಸ್ಥೆ (ಐ.ಇ.ಎ.)ಯ ಚೌಕಟ್ಟಿನ ಅಡಿಯಲ್ಲಿನ ಐಇಎ ಜೈವಿಕ ಇಂಧನ ಟಿಸಿಪಿ ಕಾರ್ಯನಿರ್ವಹಿಸುತ್ತಿದ್ದು, ಭಾರತವು ಇದರಲ್ಲಿ 2017ರ ಮಾರ್ಚ್ 30ರಿಂದ “ಜೊತೆಗಾರ”ನ ಸ್ಥಾನ ಹೊಂದಿದೆ.
ಹೊರಸೂಸುವಿಕೆಯನ್ನು ಇಳಿಸಲು ಮತ್ತು ಕಚ್ಚಾತೈಲ ಆಮದನ್ನು ತಗ್ಗಿಸುವ ಗುರಿಯೊಂದಿಗೆ ಮಾರುಕಟ್ಟೆಯಲ್ಲಿ ಸುಧಾರಿತ ಜೈವಿಕ ಇಂಧನಗಳನ್ನು ಪರಿಚಯಿಸುವುದು ಪೆಟ್ರೋಲಿಯಂ ಮತ್ತು ನೈಸರ್ಗಿಕ ಅನಿಲ ಸಚಿವಾಲಯದಿಂದ (ಎಂ.ಓಪಿ ಮತ್ತು ಎನ್.ಜಿ.)
ಐಇಎ ಜೈವಿಕ ಇಂಧನ ಟಿಸಿಪಿಯಲ್ಲಿ ಸೇರ್ಪಡೆಯಾಗುವ ಪ್ರಾಥಮಿಕ ಗುರಿಯಾಗಿದೆ.
ಐಇಎ ಜೈವಿಕ ಇಂಧನ ಟಿಸಿಪಿ ಪರಿಸರಾತ್ಮಕ, ಸಾಂಸ್ಥಿಕ, ತಾಂತ್ರಿಕ, ಸಾಮಾಜಿಕ, ಮತ್ತು ಜೈವಿಕ ಇಂಧನ ತಂತ್ರಜ್ಞಾನಗಳ ಅಲ್ಪಕಾಲೀನ ಮತ್ತು ದೀರ್ಘಕಾಲೀನ ನಿಯೋಜನೆಯ ಮಾರುಕಟ್ಟೆ ತಡೆಗಳಿಂದ ಹೊರಬರುವುದಕ್ಕೆ ಗಮನ ಹರಿಸಿ ಜೈವಿಕ ಇಂಧನ ಸಂಶೋಧನೆ, ತಂತ್ರಜ್ಞಾನ ಅಭಿವೃದ್ಧಿ, ಪ್ರಾತ್ಯಕ್ಷಿಕೆ, ಮತ್ತು ನೀತಿ ವಿಶ್ಲೇಷಣೆಯಲ್ಲಿ ಅಂತಾರಾಷ್ಟ್ರೀಯ ಸಹಯೋಗ ಮತ್ತು ಮಾಹಿತಿ ವಿನಿಮಯಕ್ಕೆ ಒಂದು ಅಂತಾರಾಷ್ಟ್ರೀಯ ವೇದಿಕೆ ಕಲ್ಪಿಸುತ್ತದೆ.
ಐಇಎ ಜೈವಿಕ ಇಂಧನ ಟಿಸಿಪಿ ಸಂಶೋಧನೆ ಮತ್ತು ಅಭಿವೃದ್ಧಿ ಕಾರ್ಯವನ್ನು ಸ್ಪಷ್ಟವಾಗಿ 3 ವರ್ಷಗಳ ಒಳಗೆ ಕೈಗೊಳ್ಳಲಾಗುವುದು ಮತ್ತು ಇದಕ್ಕೆ “ಟಾಸ್ಕ್ಸ್’’ ಎಂದು ಕರೆಯಲಾಗುವುದು.
ಪ್ರತಿ ವರ್ಷ ಟಾಸ್ಕ್ಸ್ ನ ಪ್ರಗತಿಯನ್ನು ಮೌಲ್ಯಮಾಪನ ಮತ್ತು ಪರಿಶೀಲಿಸಲಾಗುವುದು ಮತ್ತು ಪ್ರತಿ ಮೂರು ವರ್ಷಕ್ಕೆ ಟಾಸ್ಕ್ಸ್ ನ ಅಂಶಗಳನ್ನು ಮರುರೂಪಿಸಲಾಗುವುದು ಮತ್ತು ಹೊಸ ಟಾಸ್ಕ್ಸ್ ಗಳನ್ನು ರೂಪಿಸಲಾಗುವುದು.
ಸಾರ್ವಜನಿಕ ವಲಯದ ತೈಲ ಮಾರುಕಟ್ಟೆ ಕಂಪನಿಗಳ ತಾಂತ್ರಿಕ ಸಿಬ್ಬಂದಿ ಎಂ.ಓ.ಪಿ.ಮತ್ತು ಎನ್.ಜಿ.
ಭಾಗವಹಿಸುವ ಟಾಸ್ಕ್ಸ್ ನಲ್ಲಿ ಕೊಡುಗೆದಾರರಾಗಿರುತ್ತಾರೆ.
ಹಂಚಿಕೆಯ ವೆಚ್ಚ ಮತ್ತು ಸಂಗ್ರಹಿತ ತಾಂತ್ರಿಕ ಸಂಪನ್ಮೂಲ ಐಇಎ ಜೈವಿಕ ಇಂಧನ ಟಿಸಿಪಿಯಲ್ಲಿ ಭಾಗವಹಿಸುವುದರಿಂದಾಗುವ ಪ್ರಯೋಜನಗಳಾಗಿವೆ.
ಪ್ರಯತ್ನಗಳ ನಕಲು ತಪ್ಪಿಸಲಾಗುತ್ತದೆ ಮತ್ತು ರಾಷ್ಟ್ರೀಯ ಸಂಶೋಧನೆ ಮತ್ತು ಅಭಿವೃದ್ಧಿ ಸಾಮರ್ಥ್ಯಗಳ ಬಲವರ್ಧನೆಯಾಗುತ್ತದೆ.
ಉತ್ತಮ ರೂಢಿಗಳ ಮಾಹಿತಿ ವಿನಿಮಯ, ಸಂಶೋಧಕರ ಜಾಲ ಮತ್ತು ಸಂಶೋಧನೆಯೊಂದಿಗೆ ಪ್ರಾಯೋಗಿಕ ಅನುಷ್ಠಾನದೊಂದಿಗೆ ಜೋಡಿಸುವುದು.
ಅಂತಾರಾಷ್ಟ್ರೀಯ ಸಂಸ್ಥೆಗಳೊಂದಿಗೆ ಕಾರ್ಯಕ್ರಮವು ಸಹ ಸಚಿವಾಲಯಕ್ಕೆ ವಿಶ್ವದಾದ್ಯಂತ ಜೈವಿಕ ಇಂಧನ ವಲಯದಲ್ಲಿ ಆಗಿರುವ ಅಭಿವೃದ್ಧಿಯ ಬಗ್ಗೆ ವಿವರಿಸುತ್ತದೆ, ನಾವಿನ್ಯದಾರರು/ಸಂಶೋಧಕರೊಂದಿಗೆ ವೈಯಕ್ತಿಕವಾಗಿ ಸಂವಾದ ನಡೆಸಲು ಅವಕಾಶ ನೀಡುತ್ತದೆ ಮತ್ತು ಸೂಕ್ತ ನೀತಿ ಪರಿಸರ ವ್ಯವಸ್ಥೆ ತರಲು ನೆರವಾಗುತ್ತದೆ.
ಇದರ ಜೊತೆಗೆ ಸದಸ್ಯನಾದ ತರುವಾಯ ಭಾರತ ಜೈವಿಕ ಅನಿಲ, ಘನ ತ್ಯಾಜ್ಯ ನಿರ್ವಹಣೆ, ಜೈವಿಕ ಶುದ್ಧೀಕರಣ ಇತ್ಯಾದಿ ಗಳಂಥ ಇತರ ಟಾಸ್ಕ್ಸ್ ಮೇಲೂ ಗಮನ ಹರಿಸಿ ಭಾಗಿಯಾಗಬಹುದಾಗಿದೆ.
ಇದರಲ್ಲಿ ದೇಶದ ಸೂಕ್ತ ಸಚಿವಾಲಯಗಳು/ಇಲಾಖೆ/ಸಂಘಟನೆ ಭಾಗಿಯಾಗಬಹುದು.
***
