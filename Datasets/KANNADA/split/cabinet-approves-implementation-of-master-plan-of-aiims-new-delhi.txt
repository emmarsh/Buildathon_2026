ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಂಪುಟ ಸಭೆಯಲ್ಲಿ ನವದೆಹಲಿಯ ಅಖಿಲ ಭಾರತ ವೈದ್ಯಕೀಯ ವಿಜ್ಞಾನ ಸಂಸ್ಥೆ(ಏಮ್ಸ್)ಯನ್ನು ವಿಶ್ವದರ್ಜೆಯ ವೈದ್ಯಕೀಯ ವಿಶ್ವ ವಿದ್ಯಾಲಯವನ್ನಾಗಿ ಪರಿವರ್ತಿಸುವ ಕ್ರಿಯಾ ಯೋಜನೆ ಜಾರಿಗೆ ತಾತ್ವಿಕ ಅನುಮೋದನೆ ನೀಡಲಾಯಿತು.
ವಿವರ :-
• ಮರು ಅಭಿವೃದ್ಧಿ ಮೂಲಕ ಅಗತ್ಯ ಸ್ಥಳಾವಕಾಶವನ್ನು ನಿಗದಿಪಡಿಸುವುದು, ಮೇಲುಸ್ತರದ ವಿಸ್ತರಣೆ ಮತ್ತು ಪುನರ್ ರಚನೆ ಮತ್ತು ಭೂಬಳಕೆ ಮೂಲಕ ಸಂಸ್ಥೆಯ ಮೂಲಸೌಕರ್ಯವನ್ನು ಮುಂದಿನ 20 ವರ್ಷಗಳಿಗೆ ಬೇಕಾಗುವಂತೆ ಅಭಿವೃದ್ಧಿಪಡಿಸುವುದು ಕ್ರಿಯಾಯೋಜನೆಯಲ್ಲಿ ಸೇರಿದೆ.
• ನವದೆಹಲಿಯ ಏಮ್ಸ್ ನ ಮೂಲಸೌಕರ್ಯವನ್ನು ಮರು ಅಭಿವೃದ್ಧಿಗೊಳಿಸಲು ಪ್ರಸ್ತಾಪಿಸಲಾಗಿದ್ದು, ಆ ಮೂಲಕ ರೋಗಿಗಳ ಆರೈಕೆ, ತರಗತಿ, ಸಂಶೋಧನೆ, ಆಡಳಿತ ಮತ್ತು ನೆರವು ಸೇವಾ ವಲಯಗಳಲ್ಲಿ ಕ್ಯಾಂಪಸ್(ಮುಖ್ಯ) ಇರುವ ಈಸ್ಟ್ ಅನ್ಸಾರಿ ನಗರ್, ವಸತಿ ಸೌಕರ್ಯವಿರುವ ಈಸ್ಟ್ ಅನ್ಸಾರಿ ನಗರದ (ಮುಖ್ಯ ಕ್ಯಾಂಪಸ್) ಮತ್ತು ಟ್ರಾಮಾ ವಿಸ್ತರಣಾ ಕೇಂದ್ರ(ನವರಾಜ್ ನಗರ) ಕ್ಯಾಂಪಸ್ ಅಭಿವೃದ್ಧಿಪಡಿಸುವುದೂ ಸೇರಿದೆ.
ಪ್ರಯೋಜನಗಳು:
ಈ ಯೋಜನೆಯಿಂದಾಗಿ ರೋಗಿಗಳಿಗೆ ಅತ್ಯಾಧುನಿಕ ವಿಶೇಷ ರೀತಿಯ ಆರೋಗ್ಯ ರಕ್ಷಣಾ ಸೇವೆಗಳು ದೊರಕಲಿವೆ.
ಒಂದೇ ಕ್ಯಾಂಪಸ್ ಅಡಿಯಲ್ಲಿ ಎಲ್ಲ ರೀತಿಯ ಪರೀಕ್ಷೆ, ಪ್ರಯೋಗಾಲಯ, ಫಿಸಿಯೋಥೆರಪಿ, ಶಸ್ತ್ರಚಿಕಿತ್ಸೆ ಮತ್ತು ರೋಗಿಗಳ ಅಗತ್ಯತೆಗಳನ್ನು ಒದಗಿಸಲಾಗುವುದು.
ಅಲ್ಲದೆ, ರೋಗಿಗಳಿಗೆ ಅತ್ಯಂತ ಸುಲಭ ರೀತಿಯಲ್ಲಿ ಲಭ್ಯವಾಗುವ ಜೊತೆಗೆ ಆಸ್ಪತ್ರೆಯಲ್ಲಿ ಭೇಟಿ ನೀಡಲು ಮತ್ತು ಅತ್ಯಾಧುನಿಕ ಸಂಶೋಧನೆ, ಕ್ಲಿನಿಕಲ್ ಪರೀಕ್ಷೆಗಳು ಮತ್ತು ರೋಗಿಗಳ ನಿರ್ವಹಣೆಗೆ ಸಹಕಾರಿಯಾಗಲಿದೆ.
*******
