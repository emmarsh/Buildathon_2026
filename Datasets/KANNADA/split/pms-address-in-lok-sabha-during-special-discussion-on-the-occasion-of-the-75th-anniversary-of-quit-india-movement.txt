ಗೌರವಾನ್ವಿತ ಸಭಾಪತಿಯವರೇ ಹಾಗೂ ಸದಸ್ಯರೇ, ಕ್ವಿಟ್ ಇಂಡಿಯಾ ಚಳವಳಿಯ ಸಿಂಹಾವಲೋಕನದ ಈ ಸಮಯದಲ್ಲಿ ಗೌರವಾನ್ವಿತ ಸದಸ್ಯರೆಲ್ಲರೂ ಈ ಗೌರವಪೂರ್ಣ ಸದನದಲ್ಲಿ ಸೇರಿರುವುದು ಹೆಮ್ಮೆ ಪಡುವ ದಿನವಾಗಿದೆ.
ಇದಕ್ಕೆ ನನ್ನ ಕೃತಜ್ಞತೆಗಳು.
ಆಗಸ್ಟ್ ಅಂದರೆ ಅದು ನಮಗೆ ಕ್ರಾಂತಿಯ ತಿಂಗಳು.
ಆಗಸ್ಟ್ 9 ಅಂದರೆ ಅದು ನಾವು ಎಂದಿಗೂ ಮರೆಯಲಾಗದ ಕ್ರಾಂತಿಯ ದಿನ.
ಈ ಘಟನೆಯನ್ನು ನಾವು ಕ್ರಾಂತಿಯ ತಿಂಗಳು ಎಂದೂ ಕರೆಯಬಹುದಾಗಿದೆ.
ಈ ರೀತಿಯ ದೊಡ್ಡ ದೊಡ್ಡ ಕ್ರಾಂತಿಯ ಘಟನೆಗಳನ್ನು ನಾವು ನೆನಪುಮಾಡಿಕೊಳ್ಳುವ ಮೂಲಕ ನಮ್ಮ ಜೀವನಕ್ಕೆ ದೊಡ್ಡ ಶಕ್ತಿಯನ್ನು ತಂದುಕೊಂಡಂತಾಗಿದೆ.
ಆ ಮೂಲಕ ಸದೃಢ ದೇಶದ ನಿರ್ಮಾಣಕ್ಕೆ ಕಾರಣವಾಗಿದೆ.
ಇದೇ ದಾರಿಯನ್ನು ನಾವು ಅನುಸರಿಸುವ ಮೂಲಕ ಹೊಸ ಪೀಳಿಗೆಗೆ ಉತ್ತಮ ಸಂದೇಶವನ್ನು ನೀಡಬೇಕಿದೆ.
ದೇಶದ ಅದ್ಬುತವಾದ ಇತಿಹಾಸದ ಸಂಪತ್ತನ್ನು ಉಳಿಸಿ ಬೆಳೆಸಿಕೊಂಡು ಹೋಗುವುದು ಎಲ್ಲ ಪೀಳಿಗೆಯ ಜವಾಬ್ದಾರಿಯಾಗಿದೆ.
ಆ ಮೂಲಕ ದೇಶಕ್ಕಾಗಿ ತ್ಯಾಗ ಮಾಡಿರುವವರನ್ನು ನೆನಪುಮಾಡಿಕೊಳ್ಳಬೇಕಿದೆ.
ಈ ಆಗಸ್ಟ್ ಕ್ರಾಂತಿಯನ್ನು 25ನೇ ವರ್ಷದ ಮತ್ತು 50 ನೇ ವರ್ಷದ ದಿನವನ್ನು ದೇಶವಾಸಿಗಳು ಸ್ಮರಿಸಿದ್ದರು.
ಅದರ ಮುಂದುವರಿದ ಭಾಗವಾಗಿ 75ನೇ ವರ್ಷದ ನೆನಪನ್ನು ಇಂದು ಮಾಡಿಕೊಳ್ಳುತ್ತಿದ್ದೇವೆ.
ಇದು ಹೆಮ್ಮೆಯ ವಿಚಾರ.
ಇಂಥ ಸ್ಮರಣಿಯ ದಿನವನ್ನು ಸ್ಮರಿಸುತ್ತಿರುವುದಕ್ಕೆ ಅವಕಾಶ ಮಾಡಿಕೊಟ್ಟ ಸಭಾವತಿಯವರಿಗೆ ಅನಂತ ಧನ್ಯವಾದಗಳು.
ಸ್ವಾತಂತ್ರ್ಯ ಸಂಗ್ರಾಮದ ಹೋರಾಟಗಳಲ್ಲಿ ಆಗಸ್ಟ್ 9 ಅವಿಸ್ಮರಣೀಯ ದಿನ.
ಈ ದಿನವು ಮುಂದೊಂದು ದಿನ ದೊಡ್ಡ ಹೋರಾಟಕ್ಕೆ ನಾಂದಿಯಾಗುತ್ತದೆ ಎಂದು ಬ್ರಿಟಿಷರು ಸಹ ಅಂದುಕೊಂಡಿರಲಿಲ್ಲ.
ಈ ವೇಳೆ ಮಹಾತ್ಮ ಗಾಂಧಿ ಮತ್ತು ಇತರ ಗಣ್ಯರನ್ನು ಜೈಲಿನಲ್ಲಿ ಇರಿ ಸಲಾಗಿತ್ತು.
ಈ ವೇಳೆಯೇ ಹಲವಾರು ಸ್ವಾತಂತ್ರ್ಯ ಹೋರಾಟಗಾರರು ಮುಂಚೂಣಿಗೆ ಬಂದರು.
ಲಾಲ್ ಬಹದ್ದೂರ್ ಶಾಸ್ತ್ರಿ, ಜಯಪ್ರಕಾಶ್ ನಾರಾಯಣ್ ಸೇರಿದಂತೆ ಹಲವು ಮಂದಿ ಯುವ ನಾಯಕರು ಈ ಸ್ವಾತಂತ್ರ್ಯ ಸಂಗ್ರಾಮದ ಹೋರಾಟಕ್ಕೆ ಕಾಣಿಕೆ ನೀಡಿದ್ದಾರೆ.
ಈ ಹೋರಾಟವು ದೇಶಕ್ಕೆ ಸ್ಪೂರ್ತಿಯಾಗಿದೆ.
ಅಲ್ಲದೆ ಜನರಲ್ಲಿ ಇದು ಹೊಸ ಪ್ರಯೋಗವನ್ನು ಹುಟ್ಟುಹಾಕಿತು.
ಭಾರತವು 1947ರಲ್ಲಿ ಸ್ವಾತಂತ್ರ ರಾಷ್ಟ್ರವಾಗಿ ಹೊರಹೊಮ್ಮಿತು.
1857 ಹಾಗೂ 1947 ರ ನಡುವಿನ ನಡೆದ ಸ್ವಾತಂತ್ರ್ಯ ಹೋರಾಟದಲ್ಲಿ ಹಲವಾರು ಮಂದಿ ದೇಶಕ್ಕಾಗಿ ಪ್ರಾಣ ಕಳೆದು ಕೊಂಡರು.
ಈ ವೇಳೆ ಹಲವು ರೀತಿಯ ಏರಿಳಿತಗಳನ್ನು ದೇಶ ಕಂಡಿತು.
ಸ್ವಾತಂತ್ರ್ಯ ಭಾರತದ ಕನಸನ್ನು ಕಾಣುತ್ತಿದ್ದ ಜನರಿಗೆ 1942ರ ಹೋರಾಟವು ನಾಂದಿಯಾಯಿತು.
1942ರ ಹೋರಾಟವು ಸ್ವಾತಂತ್ರ್ಯ ಭಾರತದ ಕನಸಿಗೆ ಪೀಠಿಕೆಯಾಯಿತು.
ಈ ಹಿನ್ನೆಲೆಯಲ್ಲಿ 1857ರ ಹೋರಾಟವನ್ನು ಸ್ವಾತಂತ್ರ್ಯ ಸಂಗ್ರಾಮದ ಹೋರಾಟ ಎಂದು ಕರೆಯಬಹುದಾಗಿದೆ.
ಈ ವೇಳೆ ವಿದೇಶದಲ್ಲಿದ್ದ ಮಹಾತ್ಮ ಗಾಂಧಿಯವರು ದೇಶಕ್ಕೆ ವಾಪಸ್ ಆದರು.
ಪೂರ್ಣ ಸ್ವರಾಜ್ಯವನ್ನು ಪಡೆಯಬೇಕು ಎಂದು ಲೋಕಮಾನ್ಯ ತಿಲಕ್ ಅವರು ಕರೆ ಕೊಟ್ಟರು.
ಸ್ವರಾಜ್ಯ ನನ್ನ ಜನ್ಮಸಿದ್ಧ ಹಕ್ಕು ಎಂಬ ಲೋಕಮಾನ್ಯ ತಿಲಕ್ ಅವರ ಕೂಗು ಭಾರತೀಯರಲ್ಲಿ ದೇಶ ಕ್ತಿಯ ಭಾವನೆಯನ್ನು ಬಿತ್ತಿತು.
ಸ್ವರಾಜ್ಯ ನಮ್ಮ ಜನ್ಮಸಿದ್ಧ ಹಕ್ಕು ಎಂಬ ಘೋಷಣೆ ದೇಶದ ಮಹಾ ಸ್ವಾತಂತ್ರ್ಯ ಸಂಗ್ರಾಮಕ್ಕೆ ಪ್ರೇರಣೆಯಾಯಿತು.
ತಿಲಕ್ ಅವರ ಈ ಹೋರಾಟವು ಮಹಾತ್ಮ ಗಾಂಧಿಯವರು 1930ರಲ್ಲಿ ನಡೆದ ದಂಡಿ ಸತ್ಯಾಗ್ರಹಕ್ಕೆ ಶಕ್ತಿ ತುಂಬಿತು.
ಅಲ್ಲದೆ ಈ ವೇಳೆ ವೀರ ಗತ್‌ಸಿಂಗ್, ಸುಖ್‌ದೇವ್, ರಾಜ್‌ಗುರು, ಚಂದ್ರಶೇಖರ್ ಅಜಾದ್, ಚಾಪೆಕರ್ ಬಂಧು ಸೇರಿದಂತೆ ಹಲವು ಯುವ ನಾಯಕರಿಗೆ ನೇತಾಜಿ ಸುಭಾಷ್ ಚಂದ್ರ ಬೋಸ್ ಅವರು ಕಟ್ಟಿದ್ದ ಐಎನ್‌ಎ ಸೈನ್ಯವು ಪ್ರೇರಣೆಯಾಯಿತು.
ಈ ಯುವ ನಾಯಕರು ಮಾತೃೂಮಿಗಾಗಿ ಪ್ರಾಣವನ್ನೇ ನೀಡಿದರು.
ಈ ಎಲ್ಲ ಘಟನೆಗಳು ದೇಶದ ಸ್ವಾತಂತ್ರ್ಯಕ್ಕೆ ಸಾಥ್ ನೀಡಿದವು.
ಈ ವೇಳೆ ಈಗ ಅಥವಾ ಇಲ್ಲವೇ ಇಲ್ಲ ಎಂಬ ಭಾವನೆಯು ಜನರಲ್ಲಿ ಮೂಡಿತ್ತು.
ಈ ಹಿನ್ನೆಲೆಯಲ್ಲಿ ದೇಶದ ಪ್ರತಿಯೊಬ್ಬ ನಾಗರಿಕನು ಸ್ವಾತಂತ್ರ್ಯದ ಹೋರಾಟದಲ್ಲಿ ಬಾಗಿಯಾದರು.
ಈ ಹೋರಾಟವು ದೇಶದ ಉನ್ನತ ನಾಗರಿಕರಲ್ಲಿಯೂ ಸ್ವಾತಂತ್ರ್ಯದ ಬಗ್ಗೆ ಹೊಸ ಪರಿಕಲ್ಪನೆಯನ್ನು ಹುಟ್ಟುಹಾಕಿತು.
ಜತೆಗೆ 1942ರ ಹೋರಾಟವು ದೇಶದ ಮೂಲೆಮೂಲೆಗೆ ಹಾಗೂ ಸಾಮಾಜಿಕವಾಗಿ ಹರಡತೊಡಗಿತು.
ಈ ವೇಳೆ ಗಾಂಧೀಜಿಯವರ ಮಾತು ದೇಶವಾಸಿಗಳಿಗೆ ವೇದವಾಕ್ಯವಾಗಿತ್ತು.
ರಾಜಾಜಿ ಅವರು ಈ ವೇಳೆ ಕೈಗೆತ್ತಿಕೊಂಡ ಚಳವಳಿ ದೇಶದ ಸುಸ್ಥಿತ, ಶ್ರೀಮಂತ ಸಮಾಜದ ಜನತೆಯ ಕಣ್ ತೆರೆಸಿದ್ದು ನಿಜ.
ಈ ಹೋರಾಟಕ್ಕೆ ಸಿಕ್ಕ ಹೆಸರೇ ’ಕ್ವಿಟ್ ಇಂಡಿಯಾ’ ಹೋರಾಟ.
ಈ ಹೋರಾಟವು ದೇಶವಾಸಿಗಳ ತುಟಿಯಲ್ಲಿ ತೊದಲತೊಡಗಿತು.
ಗಾಂಧೀಜಿಯವರ ಮೂಲ ಸಿದ್ಧಾಂತ, ಚಿಂತನೆ ಮತ್ತು ನೀತಿಗಳು ಈ ಹೋರಾಟದ ಮೂಲಕ ದೇಶವಾಸಿಗಳ ಮನಮುಟ್ಟಿತು.
ಇದು ಹೋರಾಟದಲ್ಲಿ ಸಿಕ್ಕ ಯಶ ಕೂಡ ಆಗಿತ್ತು.
ಸ್ವಾತಂತ್ರ್ಯಕ್ಕೆ ಮಾಡು ಇಲ್ಲವೇ ಮಡಿ ಎಂಬ ಸಂದೇಶವು ಒಟ್ಟಾರೆ ದೇಶದ ಜನರನ್ನು ಒಗ್ಗಟ್ಟಾಗಿ ರೂಪಿಸುವಲ್ಲಿ ಪ್ರಧಾನಪಾತ್ರ ವಹಿಸಿತು.
ಏನೇ ಆಗಲಿ ದೇಶಕ್ಕೆ ಸ್ವಾತಂತ್ರ್ಯ ತಂದುಕೊಡುವುದು ನನ್ನ ಪ್ರಮುಖ ಕರ್ತವ್ಯ.
ಇದಕ್ಕೆ ಅನುಗುಣವಾಗಿ ಪುರುಷರೇ ಆಗಲಿ ಅಥವಾ ಮಹಿಳೆಯರೇ ಆಗಲಿ ನಡೆದುಕೊಳ್ಳಬೇಕು ಎಂದು ಗಾಂಧಿಜೀಯವರು ಹೇಳಿದ್ದರು.
ಅಂದು ಬಾಪೂ ಹೇಳಿದ ಮಾತುಗಳು ಹೀಗಿವೆ ನೋಡಿ ಇಂದಿನಿಂದ ದೇಶದ ಪ್ರತಿಯೊಬ್ಬ ಮಹಿಳೆ ಮತ್ತು ಪುರುಷ ಸ್ವತಂತ್ರರೆಂದು ತಿಳಿಯಬೇಕು ಮತ್ತು ಅದರಂತೆ ನಡೆದುಕೊಳ್ಳಬೇಕು.
ಸಂಪೂರ್ಣ ಸ್ವರಾಜ್ಯವೇ ನನ್ನ ಧ್ಯೇಯ.
ಅಲ್ಲಿಯವರೆಗೂ ನನಗೆ ಸಮಾಧಾನ ಇಲ್ಲ.
ನಾವು ಮಾಡೋಣ ಇಲ್ಲವೇ ಮಡಿಯೋಣ..
ಆದರೆ ಈ ಮಾಡು ಇಲ್ಲವೇ ಮಡಿ ವಿಚಾರದಲ್ಲಿ ಗಾಂಧಿಜೀಯವರು ಎಂದಿಗೂ ಹಿಂಸೆಯ ಹಾದಿಯನ್ನು ಹಿಡಿಯಲಿಲ್ಲ.
ಈ ವೇಳೆ ಜನರ ಭಾವನೆಗಳನ್ನು ಅರ್ಥಮಾಡಿಕೊಳ್ಳುವ ಮೂಲಕ ಬಾಪು ಅವರು ಸ್ವಾತಂತ್ರ್ಯ ಸಂಗ್ರಾಮದ ಹೋರಾಟಕ್ಕೆ ನಾಯಕತ್ವ ವಹಿಸಿದರು.
ಮಾಡು ಇಲ್ಲವೇ ಮಡಿ ಎಂಬ ಗಾಂಧಿಜೀಯವರ ಕೂಗಿಗೆ ಸಮಾಜದ ಎಲ್ಲ ವರ್ಗದ ಜನರು ಗ್ರಾಮಸ್ಥರು, ಶಿಕ್ಷಕರು, ವಿದ್ಯಾರ್ಥಿಗಳು ಸೇರಿದಂತೆ ಹಲವು ಮಂದಿ ಜತೆಯಾದರು.
ಆದರೆ ಹೋರಾಟದಲ್ಲಿ ಬ್ರಿಟೀಷರ ಮಾಡಿದ ದಾಳಿಗೆ ಹಲವು ಮಂದಿ ಹೋರಾಟಗಾರರು ಹುತಾತ್ಮರಾದರು.
ಹೀಗೆ ದೇಶದ ಸ್ವಾತಂತ್ರ್ಯಕ್ಕಾಗಿ ಜೀವ ನೀಡಿ ಹಲವು ಮಂದಿ ಹುತಾತ್ಮರಾದರು.
ಭಾರತವು ಬ್ರಿಟೀಷರ ದಾಸ್ಯದಿಂದ ಹೊರಬರುವಲ್ಲಿ ಬಾಪು ಅವರು ಇಂಥ ಒಂದು ದೊಡ್ಡ ಹೋರಾಟಕ್ಕೆ ಕೈ ಹಾಕಿದ್ದರು.
ಒಬ್ಬ ಸಾಮಾನ್ಯ ವ್ಯಕ್ತಿಯಾಗಲಿ ಅಥವಾ ನಾಯಕನೇ ಆಗಲಿ, ಅವರಲ್ಲಿ ಯಾವುದೇ ರೀತಿಯ ಭಿನ್ನ ಭಾವನೆಗಳು ಬೇಡ, ನನಗೆ ನಂಬಿಕೆ ಇದೆ, ದೇಶವು ಒಂದಾದರೆ ಮತ್ತು ಇಲ್ಲಿನ ಜನರು ಒಗ್ಗಟ್ಟಾದರೆ ಗೆಲುವು ಸಾಧ್ಯ.
ಈ ಹಿನ್ನೆಲೆಯಲ್ಲಿ ಸ್ವಾತಂತ್ರ್ಯ ಸಂಗ್ರಾಮಕ್ಕಾಗಿ ಗುರಿ ನಿಗದಿಯಾಯಿತು.
ಗುರಿ ಸಾಧಿಸುವತ್ತ ಜನರೂ ಮುಂದಾರು.
1942ರಿಂದ 1947ರ ಕೇವಲ 5 ವರ್ಷದ ಅವಧಿಯಲ್ಲಿ ಭಾರತವು ಸ್ವಾತಂತ್ರ ಪಡೆಯಿತು.
ಈ ವೇಳೆ ರಂಬ್ರೀಕ್ಸ್ ಬೆನ್ನಿಪುರಿ ಎಂಬುವರು ಜಂಜೀರೆ ಹೌರ್ ದಿವಾರೆ ಎಂಬ ಕೃತಿಯನ್ನು ರಚಿಸಿದರು.
ಈ ಪುಸ್ತಕದಲ್ಲಿ ಅವರು ಬರೆದುಕೊಂಡಿದ್ದು ಹೀಗೆ, ದೇಶದಲ್ಲಿ ಈಗ ಸ್ವಾತಂತ್ರ್ಯ ಹೋರಾಟವು ಉತ್ತಮವಾದ ಹಾದಿಯಲ್ಲಿದೆ.
ಪ್ರತಿಯೊಬ್ಬ ಪ್ರಜೆಂುು ನಾಯಕನಾಗಿದ್ದಾನೆ.
ಅಲ್ಲದೆ ಪ್ರತಿಯೊಂದು ಗಲ್ಲಿಯೂ ಮಾಡು ಇಲ್ಲವೆ ಮಡಿ ಹೋರಾಟದ ಕಚೇರಿಗಳಾಗಿವೆ.
ದೇಶವೇ ಸ್ವಾತಂತ್ರ್ಯದ ಹೋರಾಟದ ಕ್ರಾಂತಿಗೆ ಸಿದ್ಧವಾಗಿದೆ.
ಈ ಕ್ರಾಂತಿಯ ಜ್ವಾಲೆಯೂ ಹೊತ್ತಿಉರಿಯುತ್ತಿದೆ.
ಈ ನಿಟ್ಟಿನಲ್ಲಿ ಬಾಂಬೆಯಲ್ಲಿ ಎಲ್ಲ ಸಂಚಾರ ಮತ್ತು ಸಾಗಣೆ ನಿಂತಿತು.
ಕೋರ್ಟ್ ಕಲಾಪಗಳೂ ಸಹ ನಿಂತವು.
ಇದೇ ವೇಳೆ ಭಾರತೀಯರ ವೀರ ಹೋರಾಟ ಮತ್ತು ಬ್ರಿಟೀಷರ ನಡೆದುಕೊಳ್ಳೂತ್ತಿದ್ದ ಕ್ರೂರತನ ದೇಶದೆಲ್ಲೆಡೆ ವ್ಯಾಪಿಸಿತು.
ಇದಕ್ಕೆ ಗಾಂಧೀಜಿಯ ಮಾಡು ಇಲ್ಲವೆ ಮಡಿ ಎಂಬುದು ಮಂತ್ರವಾಯಿತು.
ಈ ಪುಸ್ತಕವು ಹೋರಾಟದ ವೇಳೆ ನಡೆದ ಎಲ್ಲ ರೀತಿಯ ಘಟನೆಯನ್ನು ವಿವರಿಸಿತು.
ಬ್ರಿಟಿಷರ ವಸಾಹತುಶಾಹಿ ವ್ಯವಸ್ಥೆ ದೇಶದಲ್ಲಿ ಆರಂವಾಗಿದ್ದು ಮತ್ತು ದೇಶದಲ್ಲಿಯೇ ಕೊನೆಗಂಡಿದ್ದನ್ನು ಪುಸ್ತಕದಲ್ಲಿ ವಿವರವಾಗಿ ತಿಳಿಸಲಾಗಿದೆ.
ಅಂದರೆ ಇದು ಕೇವಲ ಭಾರತದ ಸ್ವಾತಂತ್ರ್ಯಕ್ಕಾಗಿಯೇ ನಡೆದ ಘಟನೆಯಲ್ಲ.
1942ರ ನಂತರದಲ್ಲಿ ಬ್ರಿಟಿಷರ ವಸಾಹುಶಾಯಿ ವ್ಯವಸ್ಥೆಯ ವಿರುದ್ಧ ವಿಶ್ವದಾದ್ಯಂತ ತೀಕ್ಷ್ಣವಾಗಿ ಸ್ಪೋಟಗೊಂಡಿತು.
ಇತ್ತ ಭಾರತದಲ್ಲಿ ನಡೆಯುತ್ತಿದ್ದ ಹೋರಾಟವು ಅತ್ತು ಆಫ್ರಿಕ ಮತ್ತು ಏಷ್ಯಾದಲ್ಲಿದ್ದ ವಸಾಹತುಶಾಹಿಗಳ ವಿರುದ್ಧ ಹೋರಾಟಕ್ಕೆ ಪ್ರೇರಣೆಯಾಯಿತು.
ಈ ಹೋರಾಟವು ವಿಶ್ವದ ವಿವಿಧೆಡೆ ವಸಾಹತುಶಾಹಿಯ ವಿರುದ್ಧದ ಹೋರಾಟಕ್ಕೆ ಸ್ಪೂರ್ತಿಯಾಯಿತು.
ಅಲ್ಲದೆ ಈ ಹೋರಾಟಕ್ಕೆ ಭಾರತವು ವೇದಿಕೆಯಾಯಿತು.
ಭಾರತವು ಈ ಹೋರಾಟದಲ್ಲಿ ಯಶ ಕಂಡರೆ ಅದು ವಿಶ್ವದ ಇತರ ವಸಾಹತುಶಾಹಿ ರಾಷ್ಟ್ರಗಳಲ್ಲಿನ ಜನರಿಗೂ ಇದು ಸ್ಪೂರ್ತಿಯಾಯಿತು.
ತಾವೂ ಸಹ ಹೋರಾಟ ಮಾಡಿದರೆ ದಾಸ್ಯದಿಂದ ಮುಕ್ತಿಹೊಂದಬಹುದು ಎಂಬ ಭಾವನೆ ಜನರಲ್ಲಿ ಮೊಳಕೆಹೊಡೆಯಿತು.
ಇದು ಭಾರತದ ಹೋರಾಟಕ್ಕೆ ಸಿಕ್ಕ ದೊಡ್ಡ ಯಶಸ್ಸು ಕೂಡ ಆಯಿತು.
ಈ ಎಲ್ಲ ಬೆಳವಣಿಗೆಗಳ ಮೂಲಕ ನಾವು ತಿಳಿದುಕೊಳ್ಳುವುದು ಏನೆಂದರೆ ನಾವು ಯಾವುದೇ ಹೋರಾಟ ಮಾಡಲು ಮುಂದುವರೆದರೆ ಅದರಲ್ಲಿ ಯಶ ಸಿಗಲಿದೆ.
ಅದರಲ್ಲಿ ದೇಶದ ಶಕ್ತಿ ಸಹ ಇದೆ.
ಅಲ್ಲದೆ ಸಮಸ್ಯೆಗಳಿಂದ ದೇಶವನ್ನು ಮುಕ್ತಿಗೊಳಿಸಬಹುದಾಗಿದೆ.
ಜತೆಗೆ ಇನ್ನಿತರೆ ಹೊಸ ಗುರಿಗಳ ಬಗ್ಗೆ ಜನರು ಯೋಚಿಸಬಹುದಾಗಿದೆ.
ಈ ಹೋರಾಟದ ಇತಿಹಾಸವು ಎಲ್ಲಕಾಲಕ್ಕೂ ಸತ್ಯವಾಗಿದೆ.
चलपड़ेजिधरदोडग, मगमें
चलपड़ेकोटिपगउसीओर
गड़गईजिधरभीएकदृष्टि
गड़गएकोटिदृगउसीओर
