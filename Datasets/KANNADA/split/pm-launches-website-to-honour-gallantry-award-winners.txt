ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಇಂದು ಸ್ವಾತಂತ್ರ್ಯ ಬಂದ ದಿನದಿಂದ ಇಂದಿನವರೆಗೆ ಶೌರ್ಯ ಪ್ರಶಸ್ತಿ ಪಡೆದವರ ಗೌರವಾರ್ಥ ನೂತನ ಅಂತರ್ಜಾಲ ತಾಣಕ್ಕೆ ಚಾಲನೆ ನೀಡಿದರು.
ಸರಣಿ ಟ್ವೀಟ್ ನಲ್ಲಿ http://gallantryawards.gov.in/ ಅಂತರ್ಜಾಲ ತಾಣಕ್ಕೆ ಚಾಲನೆನೀಡಲಾಗಿದೆ ಎಂದು ಪ್ರಕಟಿಸಿರುವ ಪ್ರಧಾನಿ, ಈ ತಾಣವು ನಮ್ಮ ಶೌರ್ಯ ಪುರುಷರು ಮತ್ತು ಮಹಿಳೆಯರ, ನಾಗರಿಕರ ಮತ್ತು ಸೇನಾ ಸಿಬ್ಬಂದಿಯ ಶೌರ್ಯಗಾಥೆಗಳನ್ನು ಹೇಳುತ್ತದೆ ಎಂದು ತಿಳಿಸಿದ್ದಾರೆ.
“ಸ್ವಾತಂತ್ಯ್ರ ಬಂದ ದಿನದಿಂದಲೂ ಶೌರ್ಯ ಪ್ರಶಸ್ತಿಗಳಿಗೆ ಭಾಜನರಾಗಿರುವ ನಮ್ಮ ನಾಯಕರ (ಹೀರೋ)ಗಳನ್ನು ಸ್ಮರಿಸಲು http://gallantryawards.gov.in/ ತಾಣಕ್ಕೆ ಚಾಲನೆ ನೀಡಲಾಗಿದೆ.
http://gallantryawards.gov.in/ ತಾಣವು ನಮ್ಮ ವೀರ ಪುರುಷರ ಮತ್ತು ಮಹಿಳೆಯರ, ನಾಗರಿಕರ ಮತ್ತು ಸೇನಾ ಸಿಬ್ಬಂದಿಯ ವೀರಗಾಥೆಯನ್ನು ಹೇಳುತ್ತದೆ ಮತ್ತು ಅದನ್ನು ಜತನವಾಗಿ ಕಾಪಾಡುತ್ತದೆ.
ಈ ತಾಣದಲ್ಲಿ ಇಲ್ಲದಿರುವ ಯಾವುದಾದರೂ ಮಾಹಿತಿ /ಫೊಟೋ ನಿಮ್ಮಲ್ಲಿ ಇದ್ದರೆ, ನೀವು ಅದನ್ನು ತಾಣದಲ್ಲಿ ಸೇರಿಸಬಹುದು, ನೀವು ಅದನ್ನು ತಾಣದ ಫೇಸ್ ಬುಕ್ ಸಂಪರ್ಕದಲ್ಲಿ ಹಂಚಿಕೊಳ್ಳಿ.”, ಎಂದು ಪ್ರಧಾನಿ ತಿಳಿಸಿದ್ದಾರೆ.
****
AKT/NT
