ಪ್ರಧಾನಿ ನರೇಂದ್ರ ಮೋದಿಯವರ ನೇತೃತ್ವದಲ್ಲಿ ನಡೆದ ಸಂಪುಟ ಸಭೆಯಲ್ಲಿ ಕರ್ನಾಟಕದಲ್ಲಿ “ನಾಯಕ’ ಪದಕ್ಕೆ ಸಮಾನಾರ್ಥಕವಾದ “ಪರಿವಾರ ಮತ್ತು ತಳವಾರ’ ಸಮುದಾಯಗಳನ್ನು ಎಸ್ಟಿ ಪಟ್ಟಿಯ ಶ್ರೇಣಿ ಸಂಖ್ಯೆ 38ರಲ್ಲಿ ಸೇರ್ಪಡೆಗೊಳಿಸಲು ತಾತ್ವಿಕ ಒಪ್ಪಿಗೆ ನೀಡಿದೆ.
ಪರಿಣಾಮ: ಕರ್ನಾಟಕದಲ್ಲಿ ತಮ್ಮನ್ನು ಎಸ್ಟಿ ಪಟ್ಟಿಯಲ್ಲಿ ಸೇರ್ಪಡೆಗೊಳಿಸಬೇಕೆಂಬ “ಪರಿವಾರ’ ಮತ್ತು ‘ತಳವಾರ’ ಸಮುದಾಯಗಳ ಬಹುಕಾಲದ ಬೇಡಿಕೆಯನ್ನು ಈ ನಿರ್ಧಾರವು ಈಡೇರಿಸಲಿದೆ.
ಇದರಿಂದ “ಪರಿವಾರ’ ಮತ್ತು “ತಳವಾರ’ ಸಮುದಾಯಗಳವರು ಕರ್ನಾಟಕ ರಾಜ್ಯದಲ್ಲಿ ಪರಿಶಿಷ್ಟ ಪಂಗಡದ ಪ್ರಮಾಣಪತ್ರ ಪಡೆಯಲು ಅರ್ಹರಾಗಲಿದ್ದಾರೆ ಮತ್ತು ಪರಿಶಿಷ್ಟ ಪಂಗಡಕ್ಕೆ ಲಭ್ಯವಾಗುವ ಎಲ್ಲ ಸವಲತ್ತುಗಳನ್ನು ಪಡೆಯಲು ಅರ್ಹತೆ ಗಳಿಸಲಿದ್ದಾರೆ.
ಹಿನ್ನೆಲೆ:
“ನಾಯಕ’ ಪದಕ್ಕೆ ಸಮಾನಾರ್ಥಕವಾದ “ಪರಿವಾರ ಮತ್ತು ತಳವಾರ’ ಸಮುದಾಯಗಳನ್ನು ಎಸ್ಟಿ ಪಟ್ಟಿಯ ಶ್ರೇಣಿ ಸಂಖ್ಯೆ 38ರಲ್ಲಿ ಸೇರ್ಪಡೆಗೊಳಿಸಬೇಕೆಂದು ಕರ್ನಾಟಕ ಸರ್ಕಾರವು ಶಿಫಾರಸು ಮಾಡಿತ್ತು.
ನಿರ್ದಿಷ್ಟ ರಾಜ್ಯ ಇಲ್ಲವೇ ಕೇಂದ್ರಾಡಳಿತ ಪ್ರದೇಶದ ಶಿಫಾರಸನ್ನು ಆಧರಿಸಿ, ಆ ರಾಜ್ಯ/ಕೇಂದ್ರಾಡಳಿತ ಪ್ರದೇಶದೊಡನೆ ಚರ್ಚೆ ಬಳಿಕ ಪರಿಶಿಷ್ಟ ಪಂಗಡವೊಂದನ್ನು ಪಟ್ಟಿಗೆ ಸೇರ್ಪಡೆಗೊಳಿಸಿರು ವುದಾಗಿ ರಾಷ್ಟ್ರಪತಿಯವರು ಆದೇಶ ಹೊರಡಿಸುತ್ತಾರೆ.
ಪರಿಶಿಷ್ಟ ಪಂಗಡಗಳ ಪಟ್ಟಿಗೆ ಸೇರ್ಪಡೆ ಇಲ್ಲವೇ ತೆಗೆದುಹಾಕುವಿಕೆ ಮತ್ತು ಮಾರ್ಪಡಿಸುವಿಕೆಯನ್ನು ಸಂಸತ್ತಿನಲ್ಲಿ ಕಾಯಿದೆಯ ತಿದ್ದುಪಡಿ ಮೂಲಕ ಮಾತ್ರವಷ್ಟೇ ಮಾಡಬಹುದಾಗಿದೆ.
………………………………
