ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿಯವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಂಪುಟ ಸಭೆಯು ಜಲಿಯನ್‍ವಾಲಾ ಬಾಗ್ ರಾಷ್ಟ್ರೀಯ ಸ್ಮಾರಕ ಕಾಯ್ದೆ 1951ರ ತಿದ್ದುಪಡಿಗೆ ಅಂಗೀಕಾರ ನೀಡಿದೆ.
ತೀರ್ಮಾನದ ಸಾರಾಂಶ
1951 ರ ಜಲಿಯನ್‍ವಾಲಾ ಬಾಗ್ ರಾಷ್ಟ್ರೀಯ ಸ್ಮಾರಕ ಕಾಯ್ದೆಗೆ ಸೂಕ್ತ ತಿದ್ದುಪಡಿ ತಂದು ಟ್ರಸ್ಟಿಗಳ ಪ್ರಾತಿನಿಧ್ಯವನ್ನು ಖಚಿತಪಡಿಸಿಕೊಳ್ಳಲಾಗುವುದು.
ಅದರಂತೆ ಸದನದ ವಿರೋಧ ಪಕ್ಷದ ನಾಯಕ ಇಂತಹ ಟ್ರಸ್ಟಿಯಾಗಿರುತ್ತಾರೆ.
ವಿರೋಧ ಪಕ್ಷದ ನಾಯಕರು ಇಲ್ಲದಿರುವ ಸಂದರ್ಭದಲ್ಲಿ, ಏಕೈಕ ದೊಡ್ಡ ವಿರೋಧ ಪಕ್ಷದ ಸದನದ ನಾಯಕ ಇಂತಹ ಟ್ರಸ್ಟಿಯಾಗಿರುತ್ತಾರೆ.
ಪ್ರಯೋಜನಗಳು
ಈಗಿರುವ ಕಾಯ್ದೆಯಂತೆ ಟ್ರಸ್ಟ್‍ನಲ್ಲಿ ಒಂದು ರಾಷ್ಟ್ರೀಯ ರಾಜಕೀಯ ಪಕ್ಷದ ಪ್ರಾತಿನಿಧ್ಯಕ್ಕೆ ಅವಕಾಶವಿದೆ.
ಒಂದು ನಿರ್ದಿಷ್ಟ ಪಕ್ಷದ ಸದಸ್ಯರನ್ನು ಕೈಬಿಡುವುದರಿಂದ ಟ್ರಸ್ಟ್‍ನ್ನು ರಾಜಕೀಯ ಮುಕ್ತವಾಗಿಸಿದಂತಾಗುತ್ತದೆ.
ಉದ್ದೇಶಿತ ತಿದ್ದುಪಡಿಯು ಟ್ರಸ್ಟ್‍ನಲ್ಲಿ ವಿರೋಧ ಪಕ್ಷದ ಪ್ರಾತಿನಿಧ್ಯವನ್ನು ಖಚಿತಪಡಿಸುತ್ತದೆ.
ಉದ್ದೇಶಿತ ತಿದ್ದುಪಡಿಯು ಟ್ರಸ್ಟಿಯನ್ನು ಬದಲಿಸುವ ಅಥವಾ ಕೈಬಿಡುವ ಅಧಿಕಾರವನ್ನು ಸರ್ಕಾರಕ್ಕೆ ನೀಡಲಿದೆ.
####
