ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಂಪುಟ ಸಭೆಯಲ್ಲಿ ಭಾರತ ಮತ್ತು ಕ್ಯೂಬಾ ಹಾಗು ಭಾರತ ಮತ್ತು ಕೊರಿಯಾ ನಡುವೆ ಜೀವತಾಂತ್ರಿಕತೆ ಕ್ಷೇತ್ರದ ಎರಡು ದ್ವಿಪಕ್ಷೀಯ ತಿಳುವಳಿಕಾ ಒಡಂಬಡಿಕೆಗಳನ್ನು ಪರಾಮರ್ಶಿಸಲಾಯಿತು.
ಈ ಎಂ.ಒ.ಯು.ಗಳಿಗೆ ಅನುಕ್ರಮವಾಗಿ ಕ್ಯೂಬಾದ ಹವಾನಾದಲ್ಲಿ 2018 ರ ಜೂನ್ 22 ರಂದು ಮತ್ತು ಹೊಸದಿಲ್ಲಿಯಲ್ಲಿ 2018 ರ ಜುಲೈ 9 ರಂದು ಅಂಕಿತ ಹಾಕಲಾಗಿತ್ತು.
ಈ ಎಂ.ಒ.ಯು.ಗಳಿಗೆ ಅನುಕ್ರಮವಾಗಿ ಕ್ಯೂಬಾ ಮತ್ತು ಕೊರಿಯಗಳು ಅಂಕಿತ ಹಾಕಿದ್ದವು.
ವಿಜ್ಞಾನ ಮತ್ತು ತಂತ್ರಜ್ಞಾನ ಕ್ಷೇತ್ರಗಳಲ್ಲಿ ದೇಶದಲ್ಲಿ ಯಾವೆಲ್ಲ ರಂಗದಲ್ಲಿ ತಜ್ಞತೆ ಇದೆಯೋ ಅವುಗಳಲ್ಲಿ ಒಪ್ಪಿಕೊಂಡಂತೆ ಸಹಕಾರ , ಸಹಯೋಗ ಇದರ ಉದ್ದೇಶವಾಗಿದೆ.
ಪ್ರಮುಖ ಪರಿಣಾಮ
ಭಾರತ –ಕ್ಯೂಬಾ ಮತ್ತು ಭಾರತ – ರಿಪಬ್ಲಿಕ್ ಆಫ್ ಕೊರಿಯಾ ನಡುವೆ ದ್ವಿಪಕ್ಷೀಯ ಬಾಂಧವ್ಯ ವರ್ಧನೆ, ವಿಜ್ಞಾನ ಮತ್ತು ತಂತ್ರಜ್ಞಾನ ಕ್ಷೇತ್ರದಲ್ಲಿ ಅನ್ವೇಷಣೆಗಾಗಿ ಭವಿತವ್ಯದಲ್ಲಿ ಸಹಯೋಗದ ನಿಟ್ಟಿನಲ್ಲಿ ಕಾರ್ಯಪ್ರವೃತ್ತವಾಗುವುದು, ಜೀವತಾಂತ್ರಿಕ ಶಿಕ್ಷಣ , ತರಬೇತಿ ಮತ್ತು ಸಂಶೋಧನೆ ಕ್ಷೇತ್ರಗಳಲ್ಲಿ ಭದ್ರವಾದ ವ್ಯೂಹಾತ್ಮಕವಾದ ಯೋಜನೆ ತಯಾರಿಸಲು ರಾಜತಾಂತ್ರಿಕತೆ.
ಈ ಪ್ರಸ್ತಾಪವು ಉದ್ಯೋಗಗಳನ್ನು ಸೃಷ್ಟಿಸಲಿದೆ .
ಜೀವ ವಿಜ್ಞಾನಗಳಿಗೆ ಮತ್ತು ಆ ಸಂಬಂಧಿ ಕ್ಷೇತ್ರಗಳ 50 ಕ್ಕೂ ಅಧಿಕ ಸ್ನಾತಕೋತ್ತರ ಪದವೀಧರರು ಮತ್ತು ಪಿ.ಎಚ್.ಡಿ.
ಪದವೀಧರರಿಗೆ ಮುಂದಿನ 5 ವರ್ಷಗಳವರೆಗೆ ಉದ್ಯೋಗ ಒದಗಿಸುವ ಸಾಮರ್ಥ್ಯವನ್ನು ಈ ಪ್ರಸ್ತಾಪ ಹೊಂದಿದೆ.
ಹಿನ್ನೆಲೆ:
ಭಾರತ –ಕ್ಯೂಬಾ ಸಹಯೋಗ.
ಕ್ಯೂಬಾದ ಹವಾನಾಕ್ಕೆ ಭಾರತದ ಗೌರವಾನ್ವಿತ ರಾಷ್ಟ್ರಪತಿಗಳು ಭೇಟಿ ನೀಡಿದಾಗ 2018 ರ ಜೂನ್ 22 ರಂದು ಜೀವತಾಂತ್ರಿಕತೆ ಕ್ಷೇತ್ರದಲ್ಲಿ ಸಹಕಾರವನ್ನು ಇನ್ನಷ್ಟು ವರ್ಧಿಸಲು ಭಾರತ ಮತ್ತು ಕ್ಯೂಬಾಗಳು ದ್ವಿಪಕ್ಷೀಯ ತಿಳುವಳಿಕಾ ಒಡಂಬಡಿಕೆಗಳಿಗೆ ಅಂಕಿತ ಹಾಕಿದ್ದವು.
ಪ್ರಜಾಪ್ರಭುತ್ವವಾದೀ ರಾಷ್ಟ್ರ ಭಾರತದ ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ ಮತ್ತು ರಿಪಬ್ಲಿಕ್ ಆಫ್ ಕ್ಯೂಬಾದ ವಿಜ್ಞಾನ ತಂತ್ರಜ್ಞಾನ ಮತ್ತು ಪರಿಸರ ಸಚಿವಾಲಯಗಳು ಹವಾನಾದಲ್ಲಿ 2018 ರ ಜೂನ್ 22 ರಂದು ಎಂ.ಒ.ಯು.ಗೆ ಅಂಕಿತ ಹಾಕಿದ್ದವು.
ಭಾರತ – ರಿಪಬ್ಲಿಕ್ ಆಫ್ ಕೊರಿಯಾ ಸಹಯೋಗ
ಭಾರತ ಮತ್ತು ಕೊರಿಯಾಗಳು ಜೀವತಾಂತ್ರಿಕತೆ ಮತ್ತು ಜೈವಿಕ –ಆರ್ಥಿಕತೆ ಕ್ಷೇತ್ರದಲ್ಲಿ ತಿಳುವಳಿಕಾ ಒಡಂಬಡಿಕೆಗೆ ಅಂಕಿತ ಹಾಕಿವೆ.
ವಿಜ್ಞಾನ ಮತ್ತು ತಂತ್ರಜ್ಞಾನ, ಹಾಗು ಜೀವ ತಾಂತ್ರಿಕತೆ ಕ್ಷೇತ್ರದಲ್ಲಿ ಉಭಯ ದೇಶಗಳ ನಡುವೆ ಸಹಕಾರವನ್ನು ವಿಸ್ತರಿಸುವ ಮತ್ತು ಇನ್ನಷ್ಟು ಆಳಗೊಳಿಸುವ ಉದ್ದೇಶವನ್ನು ಹಾಗು ಕೈಗಾರಿಕಾ ಸಂಶೋಧನೆ ಮತ್ತು ಅಭಿವೃದ್ಧಿಯನ್ನು ಉತ್ತೇಜಿಸುವ, ಜೊತೆಗೆ ಆ ಸಂಬಂಧಿ ದ್ವಿಪಕ್ಷೀಯ ಹೂಡಿಕೆ ಹರಿವನ್ನು ಉತ್ತೇಜಿಸುವ ಉದ್ದೇಶವನ್ನು ಈ ಎಂ.ಒ.ಯು.
ಹೊಂದಿದೆ.
