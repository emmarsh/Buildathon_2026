ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಂಪುಟ ಸಭೆ,
ಸೈಬರ್ ಭದ್ರತೆ ವಲಯದಲ್ಲಿ ಭಾರತ ಮತ್ತು ಮೊರಾಕೊ ನಡುವಿನ ಸಹಕಾರ ಸಾಧಿಸುವ ಕುರಿತ ಒಡಂಬಡಿಕೆಗೆ ಅನುಮೋದನೆ ನೀಡಿತು.
ಈ ಒಪ್ಪಂದಕ್ಕೆ 2018ರ ಸೆಪ್ಟೆಂಬರ್ 25ರಂದು ಸಹಿ ಹಾಕಲಾಗಿತ್ತು.
ಈ ಒಪ್ಪಂದದಡಿ ಭಾರತ ಮತ್ತು ಮೊರಾಕೊ ನಡುವೆ ಭದ್ರತೆಗೆ ಸಂಬಂಧಿಸಿದ ಘಟನೆಗಳ ನಿಯಂತ್ರಣ, ನಿರ್ಣಯ ಕೈಗೊಳ್ಳುವುದು, ಪತ್ತೆ ಕಾರ್ಯದ ಅನುಭವ ಮತ್ತು ಜ್ಞಾನ ವಿನಿಮಯದಲ್ಲಿ ಪರಸ್ಪರ ನಿಕಟ ಸಹಕಾರ ಉತ್ತೇಜಿಸುವ ಉದ್ದೇಶವಿದೆ.
ಈ ಒಪ್ಪಂದದ ಅನುಷ್ಠಾನದಿಂದಾಗಿ ಸೈಬರ್ ಭದ್ರತಾ ವಲಯದಲ್ಲಿ ಪರಸ್ಪರ ಪ್ರಯೋಜನ ಪಡೆದುಕೊಳ್ಳುವುದಲ್ಲದೆ, ಮೊರಾಕೊದ ಜೊತೆ ಸೇರಿ, ಸೈಬರ್ ಭದ್ರತಾ ವಲಯದಲ್ಲಿ ಸಾಂಸ್ಥಿಕ ಮತ್ತು ಸಾಮರ್ಥ್ಯ ವೃದ್ಧಿಗೂ ಅವಕಾಶವಿದೆ.
***************
