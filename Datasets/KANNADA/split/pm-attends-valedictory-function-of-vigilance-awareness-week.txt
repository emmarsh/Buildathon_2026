ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಇಂದು ನವದೆಹಲಿಯ ವಿಜ್ಞಾನ ಭವನದಲ್ಲಿ ನಡೆದ ವಿಚಕ್ಷಣೆ ಅರಿವು ಸಪ್ತಾಹ 2016ರ ಸಮಾರೋಪ ಸಮಾರಂಭದಲ್ಲಿ ಭಾಗವಹಿಸಿದ್ದರು.
ಈ ಸಂದರ್ಭದಲ್ಲಿ ಮಾತನಾಡಿದ ಅವರು, ಪಾರದರ್ಶಕತೆ ತರಲು ಮತ್ತು ಭ್ರಷ್ಟಾಚಾರ ಹತ್ತಿಕ್ಕುವಲ್ಲಿ ತಂತ್ರಜ್ಞಾನ ಪ್ರಮುಖ ಪಾತ್ರ ವಹಿಸುತ್ತದೆ ಎಂದು ಹೇಳಿದರು.
ರಾಜ್ಯಗಳು ನೀತಿ ಚಾಲಿತವಾಗಿರಬೇಕು ಎಂದು ಪ್ರಧಾನಮಂತ್ರಿಯವರು ಹೇಳಿದರು.
ಯಾವುದೇ ವಿಚಾರ ವ್ಯಕ್ತಿಯ ಇಚ್ಛಾನುಸಾರ ನಡೆಯಬಾರದು ಎಂದರು.
ಯಾವುದೇ ನೀತಿ ಮತ್ತು ಕಾನೂನು ಮಾಡುವಾಗ ವಿಸ್ತೃತ ಶ್ರೇಣಿಯ ವಿಚಾರಗಳ ಹರಿವು ಇರಬೇಕು ಎಂದೂ ಪ್ರಧಾನಿ ಹೇಳಿದರು.
