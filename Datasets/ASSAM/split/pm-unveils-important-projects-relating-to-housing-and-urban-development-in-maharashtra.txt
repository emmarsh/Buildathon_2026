প্ৰধানমন্ত্ৰী শ্ৰী নৰেন্দ্ৰ মোদীয়ে আজি মহাৰাষ্ট্ৰত আৱাসগৃহ আৰু নগৰীয়া উন্নয়ন বিষয়ক কেইবাটাও গুৰুত্বপূৰ্ণ প্ৰকল্প মুকলি কৰে৷
কল্যাণত এক ৰাজহুৱা সভাত প্ৰধানমন্ত্ৰীয়ে দুটা গুৰুত্বপূৰ্ণ মেট্ৰ’ কৰিড’ৰৰ আধাৰশিলা স্থাপন কৰে৷ ইয়াৰে এটা হ’ল থানে-ভিৱান্দী-কল্যাণ মেট্ৰ’ আৰু আনটো হ’ল দাহিছাৰ-মিৰা-ভায়ান্দাৰ মেট্ৰ’৷ এই ক’ৰিডৰ দুটাই অঞ্চলটোৰ ৰাজহুৱা পৰিবহণ সেৱা অধিক উন্নত কৰি তুলিব৷
কল্যাণত তেওঁ প্ৰধানমন্ত্ৰী আৱাস যোজনাৰ অধীনত ৯০,০০০ ইউনিটৰ ইডব্লিউএছ আৰু এলআইজি হাউচিং আঁচনি মুকলি কৰে৷ এই প্ৰকল্পৰ মুঠ ব্যয় হৈছে প্ৰায় ৩৩,০০০ কোটি৷
ইফালে, পুনেত প্ৰধানমন্ত্ৰীয়ে পুনে মেট্ৰ’ পৰ্যায়-৩ৰ আধাৰশিলা স্থাপন কৰে৷
কল্যাণত জনতাক সম্বোধন কৰি প্ৰধানমন্ত্ৰীয়ে দৃষ্টিগোচৰ কৰায় কিদৰে কেন্দ্ৰীয় চৰকাৰে আন্তঃগাথনি আৰু ৰাজহুৱা পৰিবহন ব্যৱস্থাৰ উন্নয়নক গতি প্ৰদান কৰিছে৷ তেওঁ কেন্দ্ৰীয় চৰকাৰৰ ‘২০২২ৰ ভিতৰত সকলোৰে বাবে আৱাসগৃহ’ নীতিৰ কথা সোঁৱৰাই দিয়ে৷
পুনেত উপস্থিত জনসাধাৰণক সম্বোধন কৰি প্ৰধানমন্ত্ৰীয়ে কয় যে চৰকাৰে যোগাযোগ ব্যৱস্থাৰ আন্তঃগাথনি উন্নয়নত অত্যন্ত গুৰুত্ব আৰোপ কৰিছে৷ ষ্টাৰ্ট আপ ইণ্ডিয়া আৰু অটল ইন’ভেচন মিছনৰ মাধ্যমেৰে ভাৰত এতিয়া হৈ পৰিছে প্ৰযুক্তিৰ কেন্দ্ৰস্থল৷
***
AKT/KP/SK/MS
