প্ৰধানমন্ত্ৰী শ্ৰী নৰেন্দ্ৰ মোদীয়ে আজি ডিজিপি আৰু আইজিপিৰ এক সন্মিলনৰ বাবে মধ্য প্ৰদেশৰ টেকানপুৰস্থিত বিএছএফ একাডেমীত উপস্থিত হয়৷
সন্মিলনত নিৰাপত্তা বিষয়ক দৰকাৰী আলোচনাৰ লগতে বিভিন্ন প্ৰেজেণ্টেচন দাঙি ধৰা হয়৷ বিগত তিনিবছৰত গ্ৰহণ কৰা সিদ্ধান্তসমূহ কিধৰণে ৰূপায়ন কৰা হৈছে, সেই সন্দৰ্ভত প্ৰস্তুত কৰা এক প্ৰেজেণ্টেচনো ইয়াত উপস্থাপন কৰা হয়৷
আহাৰ গ্ৰহণৰ সময়ত প্ৰধানমন্ত্ৰীয়ে কেইগৰাকীমান নিৰ্বাচিত বিষয়াৰ সৈতে নিৰাপত্তা আৰু আৰক্ষী বিষয়ক নিৰ্দিষ্ট দিশক লৈ আলোচনা কৰে৷ প্ৰধানমন্ত্ৰীৰ বাৰ্তালাপ ৯ ঘণ্টাৰো অধিক সময় ধৰি চলে৷
ইয়াৰ পূৰ্বে, প্ৰধানমন্ত্ৰীয়ে এখন ফলক মুকলি কৰি বিএছএফ একাডেমীৰ ৫টা নতুন গৃহ আনুষ্ঠানিকভাৱে উদ্বোধন কৰে৷
আলোচনাপৰ্ব কাইলৈকে অব্যাহত থাকিব৷ প্ৰধানমন্ত্ৰীয়ে দিল্লী উভতাৰ পূৰ্বে এই সন্মিলনৰ সামৰণি অনুষ্ঠান সম্বোধন কৰিব৷
*****
AKT/SH/MS
