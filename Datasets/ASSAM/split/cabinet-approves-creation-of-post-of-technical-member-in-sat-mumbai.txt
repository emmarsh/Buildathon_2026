প্ৰধানমন্ত্ৰী শ্ৰী নৰেন্দ্ৰ মোদীৰ পৌৰহিত্যত কেন্দ্ৰীয় কেবিনেটে মুম্বাইৰ ছিকিউৰিটিজ এপ্পেলেট ট্ৰিবুনেল চমুকৈ এছএটিত প্ৰযুক্তি সদস্য পদ সৃষ্টিৰ বাবে অনুমোদন প্ৰদান কৰিছে৷ এই পদ ভাৰত চৰকাৰৰ সচিব পৰ্যায়ৰ হ’ব আৰু ২,২৫,০০/- (স্থিৰ) অথবা পৰ্যায় এল৭ তথা সপ্তম দৰমহা আয়োগ অনুসৰি হ’ব৷
লাভসমূহঃ
এই পদৰ সৃষ্টিৰ দ্বাৰা এছএটিত এক নতুন বেঞ্চমাৰ্কৰ সৃষ্টি হ’ব আৰু ক্ৰমবৰ্ধিত আপীলসমূহৰ দ্ৰুত সমাধান সম্ভৱ হ’ব৷ ইয়াৰ দ্বাৰা ছেবি, আইআৰডিএ আৰু পিএফআৰডিএত বিনিয়োগকাৰী, পেঞ্চনাৰ আৰু সাধাৰণ জনতা উপকৃত হ’ব৷ প্ৰতিভূতি বজাৰ আৰু বীমা খণ্ডৰ দ্ৰুত উন্নয়ন হ’বলৈ ধৰিছে৷ প্ৰতিভূতি বজাৰত ট্ৰেডিঙৰ পৰিমাণ বৃদ্ধি আৰু বীমা খণ্ডত ক্লায়েণ্টৰ পৰিমাণ বৃদ্ধিৰ লগতে অভিযোগৰ পৰিমাণো বৃদ্ধি হৈছে৷ সেয়ে এই অভিযোগসমূহৰ দ্ৰুত নিবাৰণৰ বাবে এনে ব্যৱস্থা প্ৰণয়ন কৰা আৱশ্যম্ভাৱী হৈ পৰিছে৷
*****
AKT/SH/MANN
