প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত আজি অনুষ্ঠিত কেবিনেট বৈঠকত শান্তিপূৰ্ণ উদ্দেশ্যৰ বাবে মহাকাশত গৱেষণা আৰ ব্যৱহাৰৰ ক্ষেত্ৰত সহযোগিতা বৃদ্ধিৰ লক্ষ্যৰে ভাৰত আৰু ছাও টমে আৰু প্ৰিন্সিপেৰ মাজত স্বাক্ষৰিত পৰিকাঠামো চুক্তি সম্পৰ্কে অৱগত কৰা হয়৷ ২০১৮ৰ ৭ ছেপ্টেম্বৰত নতুন দিল্লীত এই পৰিকাঠামো চুক্তি স্বাক্ষৰ কৰা হয়৷
চুক্তিখনৰ বৈশিষ্ট্যসমূহ হৈছেঃ
এই পৰিকাঠামো চুক্তিৰ ফলত মহাকাশৰ নিত্য নতুন গৱেষণা আৰু ৰিমোট ছেন্সিঙৰৰ ক্ষেত্রত বিশ্বৰ বিভিন্ন সম্ভাৱনাৰ দিশত কাম কৰা সম্ভৱ হৈ পৰিব৷ একেদৰে, উপগ্ৰহ যোগাযোগ, উপগ্ৰহৰ দিশ নির্দেশক তথা মহাকাশ বিজ্ঞানক লৈ নতুন কৈ গৱেষণাও কৰিব পাৰিব।
এই পৰিকাঠামো চুক্তিৰ অধীনত মানৱ জাতিৰ উপকাৰ সাধন হোৱাকৈ মহাকাশ প্ৰযুক্তিক লৈ ভাৰত আৰু ছাও টোম তথা প্রিন্সেপেই যুটীয়াভাৱে বিভিন্ন প্ৰচেষ্টা গ্ৰহণ কৰিব৷ ইয়াৰ ফলত দুয়োখন দেশৰ সকলো শ্ৰেণীৰ লোক উপকৃত হ’ব।
পটভূমিঃ
উল্লেখ্য যে বিদেশ মন্ত্ৰালয় আৰু ৰাষ্ট্ৰীয় নিৰাপত্তা পৰিষদৰ সঞ্চালকালয়(এনএছচিএছ), ছাও টোম তথা প্ৰিন্সিপে চৰকাৰৰ বাবে মহাকাশ গৱেষণাৰ ক্ষেত্রত ভাৰতৰ সৈতে তেওঁলোকৰ সহযোগিতাৰ ক্ষেত্ৰত সেই দেশৰ আগ্ৰহৰ বিষয়টো জানিব বিচাৰিছিল।
ছাও টোমত এটি উপগ্ৰহ কেন্দ্ৰ স্থাপনৰ প্ৰস্তাৱ দিছিল ভাৰতে।
ii. ইয়াৰ পৰিপ্রেক্ষিতত ২০১৮ৰ মাৰ্চৰ অন্তিম সপ্তাহত ছাও টোম আৰু প্রিন্সিপেৰ বিদেশ মন্ত্ৰালয়ে এই দিশত আগ্ৰহ প্ৰকাশ কৰাৰ লগতে ইছৰোৰ অধ্যক্ষ নেতৃত্বত এক প্ৰতিনিধি দলে সেই দেশ ভ্ৰমণ কৰি উপগ্ৰহ কেন্দ্ৰ স্থাপনৰ সম্ভাৱনা চালি জাৰি চায়৷
ইয়াৰ পাছতে দুয়োখন দেশৰ মধ্যে মহাকাশ গৱেষণাৰ ক্ষেত্ৰত এক সহযোগিতামূলক পৰিকাঠামো চুক্তি স্বাক্ষৰ কৰাৰ লগতে এটা উপগ্ৰহ কেন্দ্ৰ স্থাপন উপযুক্ত ভূমি বাছনি কৰে৷
*****
AKT/SH/DB
