প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেন্দ্ৰীয় কেবিনেট বৈঠকত বৰ্হি মহাকাশত অনুসন্ধান আৰু ইয়াৰ শান্তিপূৰ্ণ ব্যৱহাৰৰ ক্ষেত্ৰত সহযোগিতা বৃদ্ধিৰ বাবে ভাৰত আৰু ইণ্ডোনেছিয়াৰ মাজত স্বাক্ষৰিত পৰিকাঠামো চুক্তিত অনুমোদন জনোৱা হয়৷ ২০১৮ৰ ৩০ মে’ত জাকাৰ্টাত এই পৰিকাঠামো চুক্তি স্বাক্ষৰ কৰা হয়৷
পইণ্টভিত্তিক সবিশেষঃ
এই পৰিকাঠামো চুক্তিয়ে উভয় দেশে পাৰস্পৰিক স্বাৰ্থজড়িত মহাকাশ বিজ্ঞান, বৰ্হি মহাকাশৰ অনুসন্ধান, মহাকাশ প্ৰযুক্তিৰ ব্যৱহাৰ, পৃথিৱীৰ ৰিম’ট ছেনছিং; সংহত বিআইএকে টিটিচি ষ্টেচনৰ পৰিচালনা আৰু মেৰামতি, ভাৰতীয় ভূমি ষ্টেচন স্থাপন, লাপানত আইআৰআইএমএছ ষ্টেচন স্থাপন উপগ্ৰহ নিৰ্মাণৰ শুভাৰম্ভ, ভূমি ষ্টেচনৰ ক্ৰছ ইউটিলাইজেচন ইত্যাদি দিশত সহযোগিতা আগবঢ়াব৷
এই পৰিকাঠামো চুক্তিয়ে নিৰ্দিষ্ট সময়ছোৱাৰ ভিতৰত কাৰ্যপৰিকল্পনাকে ধৰি পৰিকাঠামো চুক্তিৰ আওতাৰ অধীনৰ বিষয়বোৰ কাৰ্যকৰী কৰিব৷ চুক্তিখনে ডিঅ’এছ/ইছৰো আৰু ইণ্ডোনেছিয়ান নেচনেল ইনষ্টিটিউট অৱ এৰ’নেটিকছ এণ্ড স্পেছ (লাপান)ৰ সদস্যবৃন্দক লৈ যৌথ কৰ্মীগোট গঠন কৰি ইয়াৰ লক্ষ্যত উপনীত হোৱাত নেতৃত্ব দিব৷
প্ৰধান প্ৰভাৱঃ
এই চুক্তিখনে ভাৰত আৰু ইণ্ডোনেছিয়াৰ মাজত সহযোগিতা সুদৃঢ় কৰিব৷ চুক্তিখনে ইছৰোৰ টিটিচি ষ্টেচন আৰু ইণ্ডোনেছিয়াত আইআৰআইএমএছ ষ্টেচন স্থাপনতো সহায় কৰিব৷
***
AKT/SNC/SH/DB
