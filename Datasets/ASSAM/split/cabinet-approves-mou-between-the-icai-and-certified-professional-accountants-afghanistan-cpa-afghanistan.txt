প্ৰধানমন্ত্ৰী শ্ৰী নৰেন্দ্ৰ মোদীৰ পৌৰহিত্যত কেন্দ্ৰীয় কেবিনেটে ইন্সটিটিউট অব্ চাৰ্টাৰ্ড একাউণ্টছ অব্ ইণ্ডিয়া আৰু চাৰ্টিফাইড প্ৰফেচনেল একাউণ্টছ আফগানিস্তান (চিপিএ আফগানিস্তান)ৰ মাজত সম্পন্ন হোৱা বুজাবুজিৰ চুক্তিপত্ৰত অনুমোদন প্ৰদান কৰিছে৷ ইয়াৰ জৰিয়তে ‘আফগানিস্তান একাউণ্টেন্সী ব’ৰ্ড (এএবি)’ৰ ক্ষমতা নিৰ্মাণ, আইটিৰ ক্ষমতাক সৱলীকৰণ কৰাৰ উদ্দেশ্যে আৰু জ্ঞানৰ স্থানান্তৰণত ক্ষীপ্ৰতা প্ৰদান কৰি আফগানিস্তানত গুণগতমান নিশ্চিত কৰাৰ বাবে; শিক্ষাৰ্থী আৰু সদস্যৰ আদান–প্ৰদান প্ৰক্ৰিয়া; সন্মিলন আৰু দুয়ো পক্ষৰ পাৰস্পৰিক লাভৰ বাবে সংযুক্ত গতিবিধি প্ৰণয়ন কৰাৰ ক্ষেত্ৰত সহযোগিতা স্থাপন হ’ব৷
লক্ষ্যঃ
১) নিজা সম্বন্ধীয় অধিকাৰ ক্ষেত্ৰৰ পৰা শিক্ষাৰ্থী আৰু সদস্যসকলৰ বিনিময় প্ৰক্ৰিয়া যাতে তেওঁলোকে অধ্যয়ন কাৰ্যসূচীৰ ৰূপত অথবা দুয়োটা সংস্থাৰ দ্বাৰা পৰস্পৰৰ মাজত নিৰ্ধাৰিত গাণনিকৰ সৈতে জড়িত পেছাৰ ক্ষেত্ৰত উদ্ভাসিত বিকাশ সম্বন্ধে অৱগত হয়;
২) ভাৰতত গাণনিক (একাউণ্টেন্সী)ৰ বিকাশৰ ক্ষেত্ৰত নতুন জাননী প্ৰদান কৰা আৰু এই পেছাৰ সৈতে জড়িত উন্নত আন্তঃৰাষ্ট্ৰীয় কাৰ্যপ্ৰণালীক অগ্ৰগতি প্ৰদান কৰা;
৩) জ্ঞানৰ বিনিময়ক সৰলীকৃত কৰি আফগানিস্তানত গুণগতমান সুনিশ্চিত কৰা যাতে আৱশ্যকীয় গুণগততা নিয়ন্ত্ৰণৰ ব্যৱস্থা প্ৰণয়ন কৰিবলৈ আৰু আফগানিস্তানত সময়ে সময়ে নিৰীক্ষণ কৰা কাৰ্যত সহায় লাভ হয়৷
মুখ্য প্ৰভাৱঃ
ভাৰত আৰু আফগানিস্তানৰ মাজত শক্তিশালী সম্পৰ্ক আছে যি ঐতিহাসিক আৰু সাংস্কৃতিক সম্পৰ্কৰ ওপৰত আধাৰিত৷ বিগত কিছুদিনত দুয়োখন দেশৰ মাজত সহযোগিতাই এক নতুন উচ্চতা লাভ কৰিছে যেতিয়া আফগানিস্তানৰ উদীয়মান লোকতন্ত্ৰ আৰু অৰ্থব্যৱস্থাত বিনিময় মুকলি কৰি; কাবুলৰ সুৰক্ষা ক্ষমতা শক্তিশালী কৰি আৰু ক্ষেত্ৰীয় সম্পৰ্ক তথা সহযোগিতাৰে ভাৰতৰ পৰা আফগানিস্তান নীতি অধিক বিশ্বাসপূৰ্ণ আৰু বহুমুখী দৃষ্টিকোণ স্পৰ্শ কৰিছে৷
এই বুজাবুজিৰ চুক্তিপত্ৰই আফগানিস্তান ভাৰত আৰু আইচিএআইক পৰিচিতি প্ৰদান কৰাত সহায় কৰিব যাতে ভাৰতীয় চিএসকলৰ বাবে অপ্ৰত্যক্ষ ৰোজগাৰ সৃজনৰ ব্যৱস্থা প্ৰণয়ন কৰাৰ সৈতে আফগানিস্তানৰ নিয়োগকৰ্তাসকলৰ মাজত পৰিচয় স্থাপনৰ বাবে আৰু তেওঁলোকৰ স্বীকাৰ্যতাক সহায় কৰিব পৰা যায়৷ বিগত বৰ্ষসমূহত দুয়োখন দেশৰ মাজত বিকশিত সম্বন্ধই কূটনৈতিক আৰু পাৰস্পৰিক লাভৰ দিশত অগ্ৰসৰ হৈছে৷
পৃষ্ঠভূমিঃ
ইন্সটিটিউট অব্ চাৰ্টাৰ্ড একাউণ্টছ অব্ ইণ্ডিয়া (আইচিএআই) এক বিধিগত সংস্তা যাৰ স্থাপনা সংসদৰ এক আইনৰ দ্বাৰা কৰা হৈছে আৰু চাৰ্টাৰ্ড একাউণ্টছ আইন ১৯৪৯ অনুসৰি ভাৰতত গাণনিকৰ কাম নিয়মিত কৰাৰ বাবে কৰা হৈছে৷ আফগানিস্তানত চিপিএএকাউণ্টেন্সী পেছাৰ স্বতন্ত্ৰ নিয়ন্ত্ৰণৰ বাবে কাৰ্যকৰী কৰা হৈছে যি আফগানিস্তানৰ বিত্ত মন্ত্ৰালয়ৰ অধীনত কাম কৰে৷
*************
NW/AKT/SH/MANN
