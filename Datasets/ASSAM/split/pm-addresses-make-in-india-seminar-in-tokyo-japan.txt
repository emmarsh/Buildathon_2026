প্ৰধানমন্ত্ৰী শ্ৰী নৰেন্দ্ৰ মোদীয়ে আজি টকিঅ’ত ‘মেক ইন ইণ্ডিয়া’ শীৰ্ষক এখন কৰ্মশালা সম্বোধন কৰে৷
ভাৰতবৰ্ষৰ নাগৰিকৰ বাবে কেন্দ্ৰীয় চৰকাৰে কিদৰে ইজ অৱ ডুয়িং বিজনেছ আৰু ইজ অৱ লিভিং প্ৰক্ৰিয়া উন্নত কৰিছে, সেয়া প্ৰধানমন্ত্ৰীয়ে ব্যাখ্যা কৰে৷ ভাৰতত থকা বৃহৎ পৰিমাণৰ জাপানীজ কোম্পানীসমূহক তেওঁ প্ৰশংসা কৰে৷ ভাৰতৰ কেইবাটাও গুৰুত্বপূৰ্ণ ঔদ্যোগিক প্ৰকল্পত জাপান সহযোগী হিচাপে আছে বুলি উল্লেখ কৰি প্ৰধানমন্ত্ৰীয়ে বিগত চাৰি বছৰত ভাৰতৰ অৰ্থনৈতিক পাৰদৰ্শিতাৰ উত্থান বিশ্লেষণ কৰে৷ তেওঁ কয় যে ভাৰতবৰ্ষ এতিয়া বিশ্বৰ দ্ৰুত বিকশিত গুৰুত্বপূৰ্ণ অৰ্থনীতি৷ ডিজিটেল লেনদেন আৰু জিএছটিকে ধৰি ভাৰতীয় অৰ্থনীতিৰ আন গুৰুত্বপূৰ্ণ পৰিৱৰ্তনৰ কথাও তেওঁ উল্লেখ কৰে৷
প্ৰধানমন্ত্ৰীয়ে কয় যে ভাৰতৰ উদীয়মান অৰ্থনীতি, দ্ৰুত বিকশিত মধ্যম শ্ৰেণী আৰু তৰুণ শক্তিয়ে জাপানীজ বিনিয়োগকাৰীলৈ অনেক নতুন সুযোগ কঢ়িয়াই আনিছে৷
প্ৰধানমন্ত্ৰীয়ে ভাৰত আৰু জাপানৰ মাজত স্বাৰক্ষিত বুজাবুজিৰ চুক্তিসমূহৰ ওপৰত গুৰুত্ব প্ৰদান কৰে৷ তেওঁ কয় যে দুয়োখন ৰাষ্ট্ৰই ইণ্ডো পেচিফিক, দক্ষিণ আফ্ৰিকা আৰু আফ্ৰিকাকে ধৰি বিশ্বৰ আন প্ৰান্তৰ সৈতে উন্নয়নমূলক সহযোগিতা প্ৰসাৰিত কৰিব বিচাৰে৷
****
AKT/VJ/BM/MS
