প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেন্দ্ৰীয় কেবিনেটে ভাৰত আৰু বেলাৰুছৰ মাজত বিনিয়োগৰ ক্ষেত্ৰত দ্বিপাক্ষিক বিনিয়োগ চুক্তিত অনুমোদন জনাইছে৷ এই চুক্তিৰ ফলস্বৰূপে দুয়োখন দেশৰ মাজত বিনিয়োগৰ পৰিমাণ বৃদ্ধি পাব৷ ইয়াৰ লগতে চুক্তিখনে বিনিয়োগকাৰীৰ আত্মবিশ্বাস বৃদ্ধি কৰিব, যাৰ বাবে প্ৰত্যক্ষ বৈদেশিক বিনিয়োগ(এফডিআই) আৰু অভাৰচিজ ডাইৰেক্টৰ বিনিয়োগ বৃদ্ধি পাব৷ ইয়ে নিয়োগ সৃষ্টিত এক ইতিবাচক প্ৰভাৱ পেলাব৷
দুয়োখন দেশৰ মাজত দ্বিপাক্ষিক বিনিয়োগ চুক্তি স্বাক্ষৰিত হোৱাটো এক কৌশলগত পদক্ষেপ হিচাপে কাম কৰিব, যিহেতু বেলাৰুছ ইউৰাছিয়ান ইক’নমিক ইউনিয়নৰ সদস্য৷ ভাৰতে ইতিমধ্যে কিৰ্গিষ্টানৰ সৈতে দ্বিপাক্ষিক বিনিয়োগ চুক্তি স্বাক্ষৰিত কৰিছে আৰু ৰাছিয়াৰ সৈতে এক নতুন দ্বিপাক্ষিক বিনিয়োগ চুক্তিৰ বাবে কথা-বতৰা চলাই আছে৷
*****
AKT/VBA/SH/MS
