প্ৰধানমন্ত্ৰী শ্ৰী নৰেন্দ্ৰ মোদীয়ে ১৮ ডিচেম্বৰ ২০১৮ তাৰিখে মহাৰাষ্ট্ৰ ভ্ৰমণ কৰিব৷
তেওঁ মুম্বাইত ৰিপাব্লিক টিভিৰ দ্বাৰা আয়োজিত ‘ৰিপাব্লিক’ সন্মিলনত ভাষণ প্ৰদান কৰিব৷
ৰাজভৱনত অনুষ্ঠিত এক সন্মিলনত প্ৰধানমন্ত্ৰীয়ে বিখ্যাত কাৰ্টুনিষ্ট আৰ কে লক্ষ্মণৰ ওপৰত আধাৰিত ‘‘টাইমলেছ লক্ষ্মণ’’ শীৰ্ষক এখন গ্ৰন্থ উন্মোচন কৰিব৷
প্ৰধানমন্ত্ৰীৰ এই ৰাজ্যিক ভ্ৰমণৰ সময়চোৱাত গৃহ আৰু নগৰ পৰিবহণ সম্পৰ্কীয় বিভিন্ন গুৰুত্বপূৰ্ণ প্ৰকল্প মুকলি কৰা হ’ব৷ কল্যাণ অনুষ্ঠিত হ’বলগীয়া এখন ৰাজহুৱা সভাত প্ৰধানমন্ত্ৰীয়ে দুটা গুৰুত্বপূৰ্ণ মেট্ৰ’ কৰিডৰৰ আধাৰশিলা স্থাপন কৰিব৷ এই মেট্ৰ’ দুটা হ’ল থানে-ভিৱান্দি-কল্যাণ মেট্ৰ’ আৰু ডাহিছাৰ-মীৰা-ভায়াণ্ডাৰ মেট্ৰ’৷ এই কৰিডৰ দুটা সম্পূৰ্ণ হোৱাৰ পিছত জনসাধাৰণ পৰিবহণৰ ক্ষেত্ৰত উপকৃত হ’ব৷
তেওঁ প্ৰধানমন্ত্ৰী আৱাস যোজনাৰ অধীনত ৯০,০০০টা ইডব্লিউচি আৰু এলআইজি গৃহ আঁচনি মুকলি কৰিব৷ প্ৰধানমন্ত্ৰীয়ে উপস্থিত জনতাক সম্বোধনো কৰিব৷
ইয়াৰ পিছত প্ৰধানমন্ত্ৰী পুণেলৈ ৰাওনা হ’ব৷ তাত তেওঁ পুণে মেট্ৰ’ পৰ্যায়-৩ৰ আধাৰশিলা স্থাপন কৰিব আৰু উপস্থিত জনতাক সম্বোধি ভাষণ প্ৰদান কৰিব৷
***
AKT/KP/VK/MANN
