প্ৰধানমন্ত্ৰী শ্ৰী নৰেন্দ্ৰ মোদীৰ পৌৰহিত্যত কেন্দ্ৰীয় কেবিনেটে আজি স্বাস্থ্যসেৱা আৰু কল্যাণ ক্ষেত্ৰত ভাৰত তথা জাপানৰ কানাগৱা প্ৰিফেকচুৱেল চৰকাৰৰ মাজত পূৰ্বে স্বাক্ষৰিত হোৱা সহযোগিতাৰ বুজাবুজিৰ চুক্তিপত্ৰত (এমঅ’চি) অনুমোদন প্ৰদান কৰিছে৷
প্ৰণয়ন কৌশল আৰু লক্ষ্যঃ
দুয়োপক্ষই স্বাক্ষৰিত এমঅ’চি প্ৰাপ্ত কৰাৰ পিছত কাৰ্যাৱলীসমূহ আৰম্ভ হ’ব৷ দুয়োখন দেশে গ্ৰহণ কৰা এই পদক্ষেপ স্বাক্ষৰিত এমঅ’চি অনুসৰি ৰূপায়ণ হ’ব আৰু এমঅ’চি কাৰ্যকৰী হৈ থকা পৰ্যন্ত এই প্ৰক্ৰিয়া অব্যাহত থাকিব৷
প্ৰধান প্ৰভাৱঃ
এই এমঅ’চিৰ দ্বাৰা দুয়োখন দেশৰ মাজত ঔষধৰ পৰম্পৰাগত প্ৰণালীত দ্বিপাক্ষিক সহযোগিতা বৃদ্ধি হ’ব৷ এয়া দুয়োখন দেশৰ বাবে গুৰুত্বপূৰ্ণ বিবেচিত হ’ব৷
ব্যয়ঃ
ইয়াত কোনো অতিৰিক্ত বিত্তীয় প্ৰণয়ন অন্তৰ্ভুক্ত নহ’ব৷ গৱেষণা, প্ৰশিক্ষণ, সন্মিলন আৰু বিশেষজ্ঞ বিনিময় অনুষ্ঠিত কৰাৰ বাবে আৱণ্টিত বাজেট তথা আয়ুস মন্ত্ৰালয়ৰ বিদ্যমান পৰিকল্পনা আঁচনিৰ দ্বাৰা বিত্তপোষণ কৰা কৰা হ’ব৷
পৃষ্ঠভূমিঃ
ভাৰত পৰম্পৰাগত ঔষধৰ প্ৰণালীৰ দ্বাৰা আশীৰ্বাদপুষ্ট যিয়ে বিশ্বজনীন স্বাস্থ্য দৃশ্যাৱলীত এক গুৰুত্বপূৰ্ণ কাৰ্যকৰী সম্ভাৱনা প্ৰকট কৰি তুলিছে৷ ভাৰত গণৰাজ্যৰ আয়ুস মন্ত্ৰালয়ে এই পৰম্পৰাগত প্ৰণালীসমূহক বিশ্বৰ দৰবাৰলৈ লৈ যোৱাৰ বাবে পৰম্পৰাগত ঔষধৰ ক্ষেত্ৰখনত ১৪খন দেশৰ সৈতে সহযোগিতাৰ বুজাবুজিৰ চুক্তিপত্ৰত স্বাক্ষৰ কৰি কাৰ্যকৰী পদক্ষেপ গ্ৰহণ কৰিছে৷
ভাৰত আৰু জাপানৰ মাজৰ দ্বিপাক্ষিক সম্পৰ্ক এক দীৰ্ঘদিনীয়া আধ্যাত্মিক সম্পৰ্ক তথা শক্তিশালী সংস্কৃতি আৰু সভ্যতাৰ দ্বাৰা জড়িত৷ ভাৰত আৰু জাপানৰ মাজৰ সম্পৰ্ক ৰাজনৈতিক, অৰ্থনৈতিক, বৈজ্ঞানিক আৰু সাংস্কৃতিকভাৱে বাস্তৱ৷ শক্তিশালী পৰম্পৰাগত ঔষধৰ পচ্ছাদভূমিৰ জৰিয়তে জাপানত আয়ুৰ্বেদ আৰু যোগৰ প্ৰৱল বিস্তাৰ হোৱাৰ সম্ভাৱনা আছে৷
******
AKT/SH/MANN
