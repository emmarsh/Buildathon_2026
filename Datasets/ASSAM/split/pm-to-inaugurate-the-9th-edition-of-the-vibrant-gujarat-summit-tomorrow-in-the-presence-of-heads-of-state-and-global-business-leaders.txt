প্ৰধানমন্ত্ৰী শ্ৰী নৰেন্দ্ৰ মোদীয়ে ১৮ জানুৱাৰী, ২০১৯ত ভাইব্ৰেণ্ট গুজৰাট সন্মিলনৰ নৱম সংস্কৰণ উদ্বোধন কৰিব৷ ভাইব্ৰেণ্ট গুজৰাট সন্মিলনৰ নৱম সংস্কৰণত একাংশ ৰাষ্ট্ৰৰ মুৰব্বী, বিশ্ব উদ্যোগৰ নেতৃবৰ্গ আৰু বিশিষ্ট চিন্তাবিদ উপস্থিত থাকিব৷
‘ভাইব্ৰেণ্ট গুজৰাট’ সন্মিলনৰ অংগ হিচাপে একাধিক ধ্বজাবাহী অনুষ্ঠানৰো আয়োজন কৰা হৈছে।
এই সন্মিলনত জ্ঞানৰ বিনিময়ৰ ক্ষেত্রত আৰু অধিক বৈচিত্র্যপূৰ্ণ কৰি তোলা, অংশগ্রহণকাৰীসকলৰ মাজত যোগাযোগ আৰু অধিক সুদৃঢ় কৰি তোলাৰ দৰে কেতবোৰ নতুন বিষয়ক লৈ আলোচনা হ’ব৷
গুজৰাটৰ মুখ্যমন্ত্রী হিচাপে কাৰ্যনিবাহ কৰি থকা সময়ত প্ৰধানমন্ত্ৰী মোদীয়ে ‘ভাইব্ৰেণ্ট গুজৰাট’ৰ আৰম্ভ কৰিছিল।
২০০৩ চনত আৰম্ভ হোৱাৰ পাছৰ পৰা এই সন্মিলন ভাৰতৰ সকলো ৰাজ্যৰ অংশগ্রহণৰ সমান্তৰালভাৱে ৰাজ্যসমূহত বিনিয়োগৰ প্রসাৰত বিশ্বজুৰি যোগসূত্র স্থাপনৰ এক উপযুক্ত মঞ্চত পৰিণত হৈছে।
সন্মিলনত বিশ্ব আর্থ-সামাজিক উন্নয়নৰ লগতে জ্ঞানৰ বিনিময়ৰ ক্ষেত্রত আৰু অধিক বৈচিত্র্যপূৰ্ণ কৰি তোলা আৰু ফলপ্ৰসূ অংশীদাৰিত্ব গঢ়ি তোলাৰ ওপৰত গুৰুত্ব আৰোপ কৰা হৈছে৷
২০১৭ৰ জানুৱাৰীত অষ্টম ‘ভাইব্ৰেণ্ট গুজৰাট’ বিশ্ব সন্মিলন অনুষ্ঠিত হৈছিল।
সেই কাৰ্যসূচীত শতাধিক দেশৰ ২৫,০০০তকৈও অধিক প্রতিনিধিয়ে সন্মিলনত অংশগ্ৰহণ কৰিছিল।
ইয়াৰ ভিতৰত আছিল চাৰিগৰাকী ৰাষ্ট্র প্রধান, নোবেল বঁটা বিজয়ী, বিশ্বৰ অগ্রণী উদ্যোগপতি তথা চিন্তাবিদ৷
ভাইব্ৰেণ্ট গুজৰাট সন্মিলন ২০১৯ৰ আলোকপাত–
ভাৰতত বিজ্ঞান, প্ৰযুক্তি, ইঞ্জিনিয়াৰিং আৰু গণিত (এছিটিইএম)ক লৈ শিক্ষা তথা গৱেষণাৰ সুযোগ–সুবিধাৰ বাবে ঘুৰণীয়া মেজমেল
এই মেজমেলত বিশিষ্ট শিক্ষাবিদ আৰু নীতি-প্রণেতাসকলে ‘বিজ্ঞান, প্রযুক্তি, ইঞ্জিনিয়াৰিং আৰু গণিত(এছিটিইএম)’ৰ ক্ষেত্রসমূহৰ ভৱিষ্যৎ কাৰ্যপৰিকল্পনা প্রণয়নৰ দিশত আলোচনাত মিলিত হ’ব৷
ভৱিষ্যৎ প্ৰযুক্তি তথা মহাকাশ গৱেষণাৰ বিষয়ক লৈ প্ৰদৰ্শনীৰো আয়োজন কৰা হৈছে৷
বিজ্ঞান, প্রযুক্তি, ইঞ্জিনিয়াৰিং আৰু গণিত(এছটিইএম)ক লৈ আন্তঃৰাষ্ট্ৰীয় পৰ্যায়ত আলোচনা–চক্ৰৰ আয়োজন কৰা
ভাইব্ৰেণ্ট গুজৰাট বিশ্ব বাণিজ্য প্ৰদৰ্শনী
এই ধ্বজাবাহী অনুষ্ঠানত ২,০০,০০০ বর্গমিটাৰ এলেকা জুৰি প্রদর্শনীৰ ব্যৱস্থা কৰা হৈছে।
২৫টা উদ্যোগ ক্ষেত্রৰ প্রদর্শনীৰ জৰিয়তে তেওঁলোকৰ সামগ্রী তুলি ধৰা হৈছে৷
বন্দৰকেন্দ্রিক উন্নয়ন আৰু ৰণকৌশল প্ৰস্তুতক লৈ আয়োজিত আলোচনা–চক্ৰত ভাৰতক এছিয়াৰ সামগ্ৰী পৰিবহণৰ হাব হিচাপে গঢ়ি তোলাৰ বিভিন্ন দিশক লৈ আলোচনা কৰা হয়৷
‘মেক ইন ইণ্ডিয়া’ৰ সন্দৰ্ভত আলোচনা–চক্ৰ
‘মেক ইন ইণ্ডিয়া’ আঁচনিৰ সফলতাসমূহ তুলি ধৰিবলৈ আলোচনা-চক্ৰৰ আয়োজন কৰা হৈছে।
এই আঁচনিৰ সফলতা সুনিশ্চিত কৰিবলৈ চৰকাৰৰ গ্ৰহণ কৰা পদক্ষেপসমূহক লৈও আলোচনা কৰা হ’ব৷
প্রতিৰক্ষা আৰু বিমান খণ্ডৰ সৈতে জড়িত উদ্যোগ প্ৰতিষ্ঠানসমূহৰ সা-সুবিধাক লৈ আলোচনা
প্রতিৰক্ষা আৰু বিমান খণ্ডৰ সৈতে জড়িত উদ্যোগ প্ৰতিষ্ঠানসমূহৰ সা-সুবিধাক লৈ আয়োজিত আলোচনাৰ উদ্দেশ্য হৈছে গুজৰাট তথা ভাৰতত প্রতিৰক্ষা আৰু বিমান পৰিচালনাৰ ক্ষেত্রত যি সুযোগ-সুবিধা আছে সেই বিষয়ে সন্মিলনত অংশগ্রহণকাৰীসকলক অৱগত কৰা৷
গতিশীলতাভিত্তিক চহৰ অঞ্চলৰ উন্নয়ন
আধুনিক প্রযুক্তি, গাড়ী পার্কিঙৰ সু-ব্যৱস্থা, বিদ্যুৎচালিত যানবাহন আৰু বিগ ডেটাৰ সমন্বয়ত চহৰ অঞ্চলৰ পৰিবহণ ব্যৱস্থাৰ উন্নয়ন তথা দ্রুতগতিৰ যানবাহনক লৈ আলোচনা কৰা৷
নতুন ভাৰতৰ বাবে বহনক্ষম প্রযুক্তিভিত্তিক কৃষি-কৰ্ম৷
বস্ত্ৰ সন্মিলন–নতুন ভাৰত গঢ়ি তোলাৰ লক্ষ্যৰে বস্ত্র ক্ষেত্রৰ সম্ভাৱনাৰ সন্ধান
প্ৰধানমন্ত্ৰী শ্ৰী নৰেন্দ্ৰ মোদীৰ সুদূৰপ্ৰসাৰী দৃষ্টিভংগীৰ অধীনত বস্ত্র সন্মিলন-নতুন ভাৰত গঢ়ি তোলাৰ লক্ষ্যৰে বস্ত্র ক্ষেত্রৰ সম্ভাৱনাসমূহ বিচাৰি উলিওৱা৷ ইয়াত উদ্যোগৰ মুৰব্বী, চৰকাৰৰ মুৰব্বী, নীতি প্ৰণেতা আৰু চিন্তাবিদে ভাৰতৰ বস্ত্ৰখণ্ডৰ উন্নয়নৰ দিশত বিভিন্ন বক্তব্য আগবঢ়োৱাৰ লগতে আলোচনাত মিলিত হ’ব৷
***
AKT/VJ/AK/DB
