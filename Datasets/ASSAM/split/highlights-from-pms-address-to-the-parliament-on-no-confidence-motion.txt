সংসদত উত্থাপিত অনাস্থা প্ৰস্তাৱ নাকচ কৰিবলৈ মই সকলো দলকে আহ্বান জনাইছো৷
আজি একাংশ সদস্যই প্ৰকাশ কৰা নেতিবাচক দৃষ্টিভংগী দেশবাসীয়ে প্ৰত্যক্ষ কৰিছে৷ ভাৰতবৰ্ষই চাই আছে কিদৰে একাংশ লোকে উন্নয়নৰ তীব্ৰ বিৰোধিতা আগবঢ়াইছে৷
আপোনালোক যদি তৰ্কৰ বাবে প্ৰস্তুত নহয়, তেন্তে অনাস্থা প্ৰস্তাৱ কিয় উত্থাপন কৰিছে?
প্ৰক্ৰিয়াটোক আপোনালোকে কিয় বিলম্ব কৰিব বিচাৰিছে?
তেওঁলোকে মাথো এটাই চিন্তা কৰে—কিদৰে মোদীক আঁতৰাব পাৰি৷
বিৰোধী সদস্যসকলৰ মাজত আমি এক অহংকাৰী মনোভাৱ দেখিছো৷ তেওঁলোকক মই ক’ব বিচাৰো যে দেশবাসীয়ে আমাক নিৰ্বাচন কৰি ইয়ালৈ পঠাইছে৷ গতিকে ক্ষমতালৈ অহাৰ ইমান দৌৰা দৌৰি কিয়?
পুৱা ভোটিং সমাপ্ত হোৱা নাছিল, তৰ্কও সামৰণি পৰা নাছিল৷ তেতিয়াই এজন সদস্য মোৰ ওচৰলৈ আহি ক’ব ধৰিলে—উঠক উঠক উঠক৷
এজন মোদীক আঁতৰাবলৈ তেওঁলোক সকলোৱে ঐক্যবদ্ধভাৱে চেষ্টা কৰি আছে৷
আমি ইয়াত নিজৰ স্বাৰ্থৰ বাবে বহি থকা নাই৷
১২৫ কোটি ভাৰতীয়ৰ আশীৰ্বাদ শিৰত লৈ আমি ইয়াত আছো৷
‘আমি সৱকা সাথ, সৱকা বিকাশ’ মন্ত্ৰৰে দেশবাসীৰ সেৱা কৰি আছো৷
এই গাওঁসমূহৰ অধিকাংশই পূব ভাৰত আৰু উত্তৰ-পূব ভাৰতত অৱস্থিত৷
৭০ বছৰে অন্ধকাৰত থকা ১৮,০০০ গাওঁক আমাৰ চৰকাৰে বিদ্যুৎ সংযোগেৰে সাঙুৰি লৈছে৷
অভিলেখ পৰিমাণত ভাৰতৰ চৌদিশে শৌচালয় নিৰ্মাণ হৈছে৷ উজ্জ্বলা যোজনাৰ বাবে মহিলাসকলে এতিয়া ধোৱাবিহীন জীৱন কটাব পাৰিছে৷
দৰিদ্ৰৰ বাবে আমাৰ চৰকাৰে বেংক একাউণ্ট মুকলি কৰিছে৷ পূৰ্বে, বেংকৰ দূৱাৰ দৰিদ্ৰৰ বাবে সম্পূৰ্ণৰূপে বন্ধ আছিল৷
এই চৰকাৰেই দৰিদ্ৰৰ সুস্বাস্থ্য নিশ্চিত কৰিবলৈ আয়ুস্মান ভাৰতৰ দৰে আঁচনি গ্ৰহণ কৰিছেঃ প্ৰধানমন্ত্ৰী৷
নিম-লেপিত ইউৰিয়াৰ সিদ্বান্তই ভাৰতবৰ্ষৰ কৃষকক উপকৃত কৰিছে৷
ষ্টাৰ্ট-আপ পৰিৱেশতন্ত্ৰত ভাৰতে এক শক্তিশালী প্ৰভাৱ বিস্তাৰ কৰিব পাৰিছে৷ মুদ্ৰা যোজনাই দেশৰ বহুতো যুৱক-যুৱতীৰ সপোন সাৰ্থক কৰিবলৈ সক্ষম হৈছে৷
ভাৰতৰ অৰ্থনীতি শক্তিশালী হৈ আছে আৰু ভাৰতে গোলকীয় অৰ্থনীতিকো শক্তিশালী কৰিছে৷
ক’লাধনৰ বিৰু্দ্ধে যুঁজ চলি থাকিব৷ মই জানো যে এই যুঁজৰ বাবে মোৰ শত্ৰু যথেষ্ট বৃদ্ধি পাইছে কিন্তু ইয়াক লৈ মই শংকিত নহয়৷ ভাৰতৰ নিৰ্বাচন আয়োগ, ন্যায়িক ব্যৱস্থা, ৰিজাৰ্ভ বেংক অৱ ইণ্ডিয়া আৰু আন আন্তঃৰাষ্ট্ৰীয় প্ৰতিষ্ঠানৰ ওপৰত কংগ্ৰেছৰ কোনো বিশ্বাস নাই৷
আমি ইয়ালৈ কিয় আহিছো?
সকলো সময়তে শিশুসুলভ আচৰণ গ্ৰহণযোগ্য হ’ব নোৱাৰে৷
এজন নেতাই ডোকলামক লৈ বক্তব্য ৰাখিছে৷ সেই একেজন নেতাই আমাৰ সেনাতকৈ চীনৰ ৰাষ্ট্ৰদূতৰ কথা বিশ্বাস কৰে৷
ৰাফেল সন্দৰ্ভত সংসদত এক ভিত্তিহীন অভিযোগ উঠোৱাৰ বাবে দুয়োখন ৰাষ্ট্ৰই বিবৃতি জাৰি কৰিছে৷
মই কংগ্ৰেছক আহ্বান জনাইছো যে অনুগ্ৰহ কৰি ৰাষ্ট্ৰীয় নিৰাপত্তাৰ ক্ষেত্ৰত ৰাজনীতি নকৰিব৷
আমাৰ সুৰক্ষা বাহিনীৰ প্ৰতি এই অপমান মই সহ্য নকৰো৷
আপোনালোকে যিমান ইচ্ছা মোক অপমান কৰক৷ কিন্তু দেশৰ জোৱানসকলক অপমান কৰা বন্ধ কৰক৷
আপোনালোকে ছাৰ্জিকেল ষ্ট্ৰাইকক ঝুমলা ষ্ট্ৰাইক আখ্যা দিছে৷
চৰণ সিং, চন্দ্ৰ শেখৰ, ডেভগৌড়া, আই কে গুজৰাল আদিৰ সৈতে কংগ্ৰেছে কি কৰছিল, নিশ্চয় সকলোৰে মনত আছে৷ ধনৰ বলত কংগ্ৰেছে দুবাৰকৈ ভোট ক্ৰয়ত জড়িত হৈছিল৷
সমগ্ৰ দেশে প্ৰত্যক্ষ কৰিছে চকুৱে আজি কি কৰিছে৷ সকলোৰে সন্মুখত এয়া পৰিষ্কাৰ হৈ পৰিছে৷
কংগ্ৰেছে অন্ধ্ৰ প্ৰদেশ দ্বিখণ্ডিত কৰিলে আৰু তেওঁলোকৰ তেতিয়াৰ আঁচৰণ অতি লজ্জাজনক৷
অন্ধ্ৰ প্ৰদেশ আৰু তেলেংগনাৰ উন্নয়নৰ বাবে এনডিএ চৰকাৰ সংকল্পবদ্ধ৷
ৱাইএছআৰচিপিৰ সৈতে থকা আপোনালোকৰ আভ্যন্তৰীণ ৰাজনীতিৰ বাবেই এয়া কৰিলে৷ মই অন্ধ্ৰ প্ৰদেশৰ মুখ্যমন্ত্ৰীৰ সৈতে এই সন্দৰ্ভত কথা পাতিছো৷
মই অন্ধ্ৰ প্ৰদেশৰ জনসাধাৰণক ক’ব বিচাৰো যে আমি তেওঁলোকৰ বাবে কাম কৰি আছো৷ তেওঁলোকৰ উন্নয়নৰ বাবে যথাসম্ভৱ সকলো কাম আমি কৰি যাম৷
মই আপোনালোকক এনপিএ সমস্যা সন্দৰ্ভত ক’ব বিচাৰো৷ ইণ্টাৰনেট বেংকিঙৰ পূৰ্বে কংগ্ৰেছ দলে ফোন বেংকিং আৰম্ভ কৰিছিল আৰু ইয়ে এনপিএ বিশৃংখলতাৰ সৃষ্টি কৰে৷
এই চৰকাৰে মুছলিম মহিলাৰ ন্যায়ৰ বাবে যুঁজ দি আছে৷
যিকোনো ধৰণৰ হিংসাত্মক ঘটনাই দেশৰ সুনাম বিনষ্ট কৰে৷ মই পুনৰ এবাৰ ৰাজ্য চৰকাৰসমূহক আহ্বান জনাও যে হিংসাৰ সৈতে জড়িতসকলক কঠোৰ শাস্তি দিব লাগে৷
ভাৰতবৰ্ষই এতিয়া পথ নিৰ্মাণৰ ক্ষেত্ৰত অভিলেখ গতিৰে আগবাঢ়িছে৷ গাঁওসমূহ চহৰৰ সৈতে সংযুক্ত হৈছে, আই-ৱে নিৰ্মাণ হৈ আছে, ৰে’লৱে খণ্ডৰ উন্নতি হৈ আছে৷
***
AKT/HS/MS
