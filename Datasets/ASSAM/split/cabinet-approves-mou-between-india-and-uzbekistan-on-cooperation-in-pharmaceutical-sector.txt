প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেবিনেট বৈঠকত ফাৰ্মাচিউটিকেল খণ্ডৰ লগত জড়িত ব্যৱসায়, উদ্যোগ আৰু চিকিৎসা ক্ষেত্ৰত ব্যৱহৃত সামগ্ৰীৰ গৱেষণা আৰু উন্নয়নৰ দিশত সহযোগিতা বৃদ্ধিৰ লক্ষ্যৰে ভাৰত আৰু উজবেকিস্তানৰ মাজত প্ৰস্তাৱিত বুজাবুজি চুক্তি স্বাক্ষৰ কৰিবলৈ অনুমোদন জনোৱা হয়।
১ অক্টোবৰ, ২০১৮ত উজবেকিস্তানৰ ৰাষ্ট্ৰপতিৰ ভাৰত ভ্ৰমণৰ সময়ত এই চুক্তি স্বাক্ষৰ কৰা হ’ব।
ভাৰত আৰু উজবেকিস্তানে ঔষধ উদ্যোগৰ অগ্রগতিৰ গুৰুত্বৰ সন্দৰ্ভত বিবেচনা কৰাৰ সমান্তৰালভাৱে ফার্মাচিউটিকেল ক্ষেত্রত বাণিজ্য, উৎপাদন, গৱেষণা আৰু উন্নয়নৰ ক্ষেত্ৰত পাৰস্পৰিক সহযোগিতা গঢ়ি তোলাৰ লক্ষ্যৰে দুয়ো দেশৰ চৰকাৰে দ্বিপাক্ষিক সহযোগিতাৰ এক নিয়মমাফিক ব্যৱস্থা গঢ়ি তোলাৰ প্ৰচেষ্টা হাতত লৈ আহিছে।
এই বুজাবুজি চুক্তি স্বাক্ষৰিত হ’লে ঔষধ উৎপাদনৰ সম্ভাৱনীয়তা চিনাক্ত কৰাটো সম্ভৱ হৈ পৰিব।
এই বুজাবুজি চুক্তিয়ে দুয়ো দেশৰ মাজত বাণিজ্য, উদ্যোগ আৰু চিকিৎসা ক্ষেত্রত সহযোগিতা বৃদ্ধি কৰিব।
*********
NW/AKT/SH/DB
