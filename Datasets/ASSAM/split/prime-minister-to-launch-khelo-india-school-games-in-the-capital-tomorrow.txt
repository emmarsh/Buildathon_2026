প্ৰধানমন্ত্ৰী নৰেন্দ্ৰ মোদীয়ে ৩১জানুৱাৰীত নতুন দিল্লীৰ ইন্দিৰা গান্ধী ইনড’ৰ ষ্টেডিয়ামত প্ৰথমবাৰ্ষিক খেলো ইণ্ডিয়া স্কুল গেমছ উদ্বোধন কৰিব৷
দেশত তৃণমূল পৰ্যায়ত এক সুস্থ ক্ৰীড়া সংস্কৃতি গঢ় দিয়া আৰু ভাৰতবৰ্ষক আন্তঃৰাষ্ট্ৰীয় ক্ৰীড়াক্ষেত্ৰৰ এখন শ্ৰেষ্ঠ দেশত পৰিণত কৰাৰ লক্ষ্যৰে খেলো ইণ্ডিয়া আঁচনি ৰূপায়ন কৰা হৈছে৷ ক্ৰীড়াক লৈ প্ৰধানমন্ত্ৰী নৰেন্দ্ৰ মোদীৰ স্পষ্ট নীতিৰ অংশ হিচাপে খেলো ইণ্ডিয়াই স্কুলীয়া প্ৰতিভাৱান ছাত্ৰ-ছাত্ৰীসকলক ভৱিষ্যতলৈ একোগৰাকী চেম্পিয়ন খেলুৱৈ হৈ উঠাত সহায় কৰিব৷
বিভিন্ন পৰ্যায়ত অগ্ৰাধিকাৰপ্ৰাপ্ত ক্ৰীড়া ইভেণ্টত প্ৰতিভাৰ প্ৰমাণ দিবলৈ সক্ষম হোৱা খেলুৱৈসকলক বছৰি ৫লাখকৈ টকাৰ বিত্তীয় সাহায্য ৮বছৰৰ বাবে আগবঢ়োৱা হ’ব৷
উল্লেখ্য যে খেলো ইণ্ডিয়া স্কুল গেমছ ৩১ জানুৱাৰীৰ পৰা ৮ ফেব্ৰুৱাৰীলৈ নতুন দিল্লীত অনুষ্ঠিত হ’ব৷ ১৭বছৰ অনুৰ্ধ খেলুৱৈসকলক নিম্নোক্ত ১৬টা ক্ৰীড়া ইভেণ্টত খেলিবলৈ আমন্ত্ৰণ জনোৱা হৈছে—আৰ্চাৰী, এথলেটিকছ, বেডমিণ্টন, বাস্কেটবল, বক্সিং, ফুটবল, জিমনাষ্টিক, হকী, জুডো, কাবাডী, খো-খো, শ্বুটিং, সাঁতোৰ, ভলীবল, ভাৰোত্তোলন আৰু মল্লযুঁজ৷ প্ৰতিযোগিতাখনে ভাৰতৰ যুৱ ক্ৰীড়া প্ৰতিভা আৰু ক্ৰীড়া সম্ভাৱনীয়তাক উদ্ভাসিত কৰিব৷
খেলো ইণ্ডিয়া স্কুল গেমছত খেলুৱৈসকলে ১৯৯টা স্বৰ্ণ, ১৯৯টা ৰূপ আৰু ২৭৫টা ব্ৰঞ্জৰ পদকৰ বাবে যুঁজ দিব৷ ১৭বছৰ অনুৰ্ধ পৰ্যায়ৰ দেশৰ সবাতোকৈ প্ৰতিভাৱান খেলুৱৈসকলক এই গেমছত দেখা যাব৷
***
AKT/SH/MS
