প্ৰধানমন্ত্ৰী শ্ৰী নৰেন্দ্ৰ মোদীয়ে আজি মুম্বাইত ৰিপাব্লিক টিভি সন্মিলন সম্বোধন কৰে৷
তেওঁ কালি মুম্বাইত এখন চিকিৎসালয়ত জুই লাগি নিহত হোৱা লোকসকলৰ প্ৰতি শোক প্ৰকাশ কৰে৷ এখন গতিশীল আৰু সমৃদ্ধিশালী ৰাষ্ট্ৰৰ বাবে ইতিবাচক সংবাদৰ প্ৰয়োজনীয়তাক তেওঁ গুৰুত্ব সহকাৰে উল্লেখ কৰে৷ প্ৰধানমন্ত্ৰীয়ে কয় যে ভাৰতে বিজ্ঞান, প্ৰযুক্তি, উদ্ভাৱন আৰু ক্ৰীড়াৰ দৰে কেইবাটাও ক্ষেত্ৰত যথেষ্ট সফলতা অৰ্জন কৰিছে৷ ইয়াৰ সমান্তৰালকৈ সংবাদ মাধ্যমো দ্ৰুতগতিৰে আগবাঢ়িছে বুলি তেওঁ কয়৷
প্ৰধানমন্ত্ৰীয়ে কয় যে ‘ছাৰ্জিং ইণ্ডিয়া’ শব্দই ১৩০কোটি ভাৰতীয়ৰ উদ্যমক প্ৰতিফলিত কৰে৷
তেওঁ কয় যে কিছু বছৰ পূৰ্বে, ৫ ট্ৰিলিয়ন ডলাৰ অৰ্থনীতিৰ দেশ হোৱাৰ দিশে ভাৰতবৰ্ষ অগ্ৰসৰ হোৱা অথবা ইজ অফ ডুয়িং বিজনেজৰ ৰেংকিঙত ভাৰতৰ উত্থান ঘটিব বুলি কল্পনা কৰাই কঠিন আছিল৷ কিন্তু এতিয়া এই সপোন সাৰ্থক হোৱাৰ দিশে ৷ তেওঁ পুনৰ কয় যে অপৰাধজনিত কাৰ্যৰ সৈতে জড়িত থকা সকলক এতিয়া শীঘ্ৰেই আবদ্ধ কৰা হৈছে আৰু ভুক্তভোগীক ন্যায় প্ৰদান কৰা হৈছে৷ বিগত চাৰি বছৰত কৰ ব্যৱস্থাত স্বচ্ছতা অনা হৈছে৷ দেশত আন্তঃগাথনি উন্নয়ন কিদৰে তীব্ৰতাৰে আগবাঢ়িছে, সেই কথাও প্ৰধানমন্ত্ৰীয়ে উল্লেখ কৰে৷ প্ৰতিমাহত প্ৰগতি বৈঠকৰ অধ্যক্ষতা কৰি তেওঁ প্ৰকল্পসমূহৰ অগ্ৰগতিৰ বুজ লৈ আছে৷
প্ৰধানমন্ত্ৰীয়ে কয় যে এতিয়া ৰাষ্ট্ৰৰ স্বাৰ্থই ভাৰতীয় বৈদেশিক নীতিক পৰিচালিত কৰে আৰু ভাৰতৰ কন্ঠ আন্তঃৰাষ্ট্ৰীয় সমূদায়ে শুনে৷
শ্ৰী নৰেন্দ্ৰ মোদীয়ে ইংগিত দিয়ে যে জিএছটিৰ ২৮% হাৰ বিলাসী সামগ্ৰীৰ দৰে কেৱল মাথো কেইটামান নিৰ্বাচিত সামগ্ৰীতহে আৰোপিত হ’ব৷ প্ৰধানমন্ত্ৰীয়ে কয় যে সাধাৰণ লোকৰ ব্যৱহৃত প্ৰায় সকলো সামগ্ৰী অৰ্থাৎ ৯৯% সামগ্ৰীৰ জিএছটি ১৮% অথবা তাতোকৈ কম কৰিবলৈ চেষ্টা চলাই থকা হৈছে৷
***
AKT/SH/MS
