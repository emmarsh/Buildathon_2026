মঙলবাৰে প্ৰধানমন্ত্ৰী শ্ৰী নৰেন্দ্ৰ মোদীয়ে হিমাচল প্ৰদেশৰ বিলাসপুৰ ভ্ৰমণ কৰিব৷
বিলাসপুৰতেই প্ৰধানমন্ত্ৰীগৰাকীয়ে সৰ্বভাৰতীয় আয়ুৰ্বিজ্ঞান প্ৰতিষ্ঠান চমুকৈ এইমচৰ আধাৰশিলা স্থাপন কৰিব৷ ৭৫০ খন বিচনাৰ সুবিধাৰে নিৰ্মাণ হ’বলগীয়া এই চিকিৎসালয়খনৰ নিৰ্মাণত ব্যয় কৰা হ’ব প্ৰায় ১৩৫০ কোটি টকা৷ স্বাস্থ্যসেৱাৰ উপৰিও এই চিকিৎসালয়খনে নাৰ্ছিং শিক্ষা তথা স্নাতক আৰু স্নাতকোত্তৰ পৰ্যায়ত মেডিকেল শিক্ষা আগবঢ়াব৷
ইয়াৰ পিছতে প্ৰধানমন্ত্ৰীয়ে উনালৈ যাব আৰু তাতেই তেওঁ ভাৰতীয় তথ্য-প্ৰযুক্তি প্ৰতিষ্ঠানৰ আধাৰশিলা স্থাপন কৰিব৷
প্ৰধানমন্ত্ৰী শ্ৰী নৰেন্দ্ৰ মোদীয়ে এই ভ্ৰমণকালতেই কাংৰাৰ কাণ্ড্ৰোৰীত ষ্টীল অথৰিটি অৱ ইণ্ডিয়া লিমিটেড (SAIL) ৰ এটা তীখা সংসাধন গোট মুকলি কৰিব৷
ইয়াৰ পাছতে প্ৰধানমন্ত্ৰীয়ে এখন ৰাজহুৱা সভাতো অংশগ্ৰহণ কৰিব৷
AKT/NT/Rang
