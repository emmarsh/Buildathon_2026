নতুন দিল্লীত আজি ফ্ৰান্সৰ সেনা বাহিনীৰ মন্ত্ৰী শ্ৰীমতী ফ্লোৰেন্স পাৰলীয়ে প্ৰধানমন্ত্ৰী শ্ৰী নৰেন্দ্ৰ মোদীক সাক্ষাৎ কৰে।
শ্ৰীমতী পাৰলীয়ে প্ৰধানমন্ত্ৰীক দ্বিপাক্ষিক প্ৰতিৰক্ষা সহযোগিতাৰ উন্নয়নৰ সন্দৰ্ভত চমু ব্যাখ্যা আগবঢ়ায়।
প্ৰধানমন্ত্ৰীয়ে কয় যে ভাৰত আৰু ফ্ৰান্সৰ মাজত কৌশলগত সহযোগিতাৰ মুল স্তম্ভ হৈছে প্ৰতিৰক্ষা খণ্ডৰ সহযোগিতা আৰু তেওঁ প্ৰতিৰক্ষা সঁজুলি নিৰ্মাণ আৰু যৌথ গৱেষণা তথা বিকাশৰ ক্ষেত্ৰত ‘মেক ইন ইণ্ডিয়া’ পৰিকাঠামোত ব্যাপক সহযোগিতাৰ আহ্বান জনায়।
দুয়োগৰাকী নেতাই পাৰস্পৰিক লাভালাভ থকা আঞ্চলিক আৰু বৈশ্বিক বিষয়সমূহৰ সন্দৰ্ভত আলোচনা কৰে।
প্ৰধানমন্ত্ৰীয়ে কয় যে তেওঁ যিমান পাৰি সোনকালে ৰাষ্ট্ৰপতি মেক্ৰনক ভাৰতত আদৰণী জনাবলৈ আগ্ৰহী হৈ আছে।
***
AKT/AK/DB
