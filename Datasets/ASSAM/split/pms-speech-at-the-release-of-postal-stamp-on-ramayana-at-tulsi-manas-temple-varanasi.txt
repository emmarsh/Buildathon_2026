সমগ্ৰ বিশ্বৰ লগতে আমাৰ দেশতো ডাক টিকটৰ নিজৰ মাহাত্ম্য আছে।ইতিহাসৰ লগত ডাক টিকটে নিজক সাঙুৰি ৰাখে।
ডাক টিকটে এক প্ৰকাৰৰ ৰাষ্ট্ৰদূতৰ কাম কৰে।বিশ্বৰ য’লৈকে আমাৰ ডাক যায় তাত আমাৰ ডাক টিকট লগোৱা থাকে।বহুত মানুহে ইয়াক সংগ্ৰহ কৰে।কেতিয়াবা তেনে সংগ্ৰহৰ পৰা এখন দেশৰ পৰিৱৰ্তনসমূহৰ কথা জানিবলৈ পোৱা যায়।ই এক প্ৰকাৰৰ পৰিচায়ক।ভাৰতৰ ডাক বিভাগে অবিৰতভাৱে এনেদৰে যোগদান দি আহিছে।
আজি ভগৱান ৰামচন্দ্ৰৰ জীৱনৰ ওপৰত আধাৰিত এক ডাক টিকট মুকলি কৰা হ’ব।এই কাম মই দিল্লীৰ বিজ্ঞান ভৱনত বহিও কৰিব পাৰিলোহেঁতেন, প্ৰধানমন্ত্ৰী আৱাস গৃহতো কৰিব পাৰিলোহেঁতেন।
কিন্তু মনলৈ আহিল যে নৱৰাত্ৰিৰ পবিত্ৰ ক্ষণত তুলসীদাস জীৰ স্তুতি য’ত আজিও জীৱন্ত হৈ আছে তেনে মানস মন্দিৰতকৈ ভাল ঠাই এই ডাক টিকট মুকলি কৰাৰ বাবে আৰু নোলাব।মোৰ কাশীলৈ যাব লগীয়া আছিল আৰু মই ডাক বিভাগৰ লগত আলোচনা কৰি সিদ্ধান্ত ল’লো যে ৰামচন্দ্ৰৰ ওপৰত বহু ডাক টিকট ওলাল কিন্তু ভগৱান ৰামচন্দ্ৰৰ জীৱনৰ ভিন ভিন দিশৰ প্ৰদৰ্শন কৰিব পৰা ডাক টিকট এয়ে প্ৰথম।ই এটা ডাক টিকট হ’লেও ই অনেকটা ডাক টিকটৰ সমষ্টি আচলতে।
মানস মন্দিৰৰ পবিত্ৰ ভূমিত ইয়াক মুকলি কৰিবলৈ পাই মই ধন্য মানিছো।ভগৱান ৰামচন্দ্ৰৰ জীৱন সকলো ব্যক্তিৰ বাবে প্ৰেৰণাস্বৰূপ।
আমি যদি মহাত্মা গান্ধীক স্মৰণ কৰো তেন্তে সৰুৰেপৰা ভগৱান ৰামচন্দ্ৰ এক মন্ত্ৰ হৈ পৰিছিল।তেওঁৰ জীৱনৰ সকলো দিশেই আজিৰ সমাজ ব্যৱস্থাক প্ৰেৰিত কৰে।মই ভগৱান ৰামচন্দ্ৰৰ শ্ৰীচৰণত প্ৰণাম জনাই ভাৰত চৰকাৰৰ তৰফৰপৰা এই ডাক টিকট মুকলি কৰা বুলি ঘোষণা কৰিলো।
নৱৰাত্ৰিৰ পবিত্ৰ ক্ষণত এই ডাক টিকট মুকলি কৰিবলৈ পাই মোৰ আনন্দ প্ৰকাশ কৰাৰ লগতে আপোনালোকৰ উপস্থিতিৰ বাবে ধন্যবাদ জ্ঞাপন কৰিছো।
*****
अतुल तिवारी/ शाहबाज़ हसीबी / ममता/PRK
