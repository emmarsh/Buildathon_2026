প্ৰধানমন্ত্ৰী শ্ৰী নৰেন্দ্ৰ মোদীৰ পৌৰহিত্যত কেন্দ্ৰীয় কেবিনেটে কৃষি বিজ্ঞানীৰ নিয়োজন ব’ৰ্ড (এএছআৰবি)ৰ পুনঃগঠনত অনুমোদন প্ৰদান কৰিছে৷
বিৱৰণঃ • এতিয়াৰে পৰা এএছআৰবি ৩ জন সদস্যৰ পৰিৱৰ্তে ৪জন সদস্যৰ হ’ব৷ ইয়াত এজন অধ্যক্ষ আৰু ৩জন সদস্য থাকিব৷
• এএছআৰবি ৩ বছৰীয়া কাৰ্যকাল অথবা ৬৫ বছৰ প্ৰাপ্ত নোহোৱা পৰ্যন্ত বাহাল থাকিব, যিটোৱেই আগেয়েই হয়৷
• এএছআৰবিৰ স্বায়ত্ব শাসন, গোপনীয়তা, উত্তৰদায়িত্ব আৰু প্ৰভাৱী কাৰ্যকৰিতাৰ বাবে আইচিএআৰৰ পৰা সংলগ্নবিহীন কৰা হ’ব আৰু কৃষি আৰু কৃষক কল্যাণ মন্ত্ৰালয়ৰ কৃষি গৱেষণা আৰু শিক্ষা (ডিএআৰই) বিভাগৰ সৈতে সংলগ্ন কৰা হ’ব৷
• এএছআৰবিৰ মুখ্য বাজেটো আইচিএআৰৰ পৰা সংলগ্নবিহীন কৰা হ’ব আৰু ডিএআৰইৰ অধীনত প্ৰস্তুত কৰা হ’ব আৰু এএছআৰবিৰ নিজৰ প্ৰশাসনীয় কৰ্মী আৰু সচিবালয় থাকিব তথা স্বতন্ত্ৰ প্ৰশাসনিক নিয়ন্ত্ৰণ থাকিব৷ প্ৰভাৱঃ
এজন অধ্যক্ষ তথা তিনিজন সদস্যৰ সৈতে চাৰিজনীয়া সংস্থাটোৱে এএছআৰবি কৰ্ম ত্বৰান্বিত কৰাত সহায় কৰিব৷ ই নিয়োজন প্ৰক্ৰিয়া ত্বৰান্বিত কৰাতো সহায় কৰিব যাৰ দ্বাৰা কৃষি ক্ষেত্ৰ বিশেষভাৱে লাভান্বিত হ’ব৷ ততোধিক, ই ১চিএআৰত বিভিন্ন বিজ্ঞানীৰ নিয়োজন তথা বিভিন্ন বৈজ্ঞানিক পদৰ নিয়োজনত অধিক স্বচ্ছতা আৰু কাৰ্যকৰিতা প্ৰদান কৰিব৷
পৃষ্ঠভূমিঃ
১৯৭৩ চনৰ নৱেম্বৰত কেবিনেটে কৃষি বৈজ্ঞানিক নিয়োজন ব’ৰ্ড এজন পূৰ্ণকালীন অধ্যক্ষৰ সৈতে আন্তঃ ব্যৱস্থাপনাৰ বাবে অনুমোদন প্ৰদান কৰিছিল যিয়ে কৃষি গৱেষণা সেৱা আৰু আইচিএআৰ/ডিএআৰইৰ গৱেষণা ব্যৱস্থাপনাত বিভিন্ন বৈজ্ঞানিক পদৰ নিয়োজনৰ বাবে স্বতন্ত্ৰ নিয়োজন সংস্থা হিচাপে কাম কৰিছিল৷ এএছআৰবিৰ কৰ্মৰ ৰাশি বৃদ্ধিৰ পৰিপ্ৰেক্ষিতত ব’ৰ্ডৰ পুনঃগঠনৰ বাবে এটা প্ৰস্তাৱনা দাখিল কৰা হৈছিল আৰু কেবিনেটে এএছআৰবিৰ এজন সদস্যৰ পৰা তিনিজনলৈ বৃদ্ধি কৰি উক্ত প্ৰস্তাৱটো ১৯৮৬ চনত মঞ্জুৰ কৰিছিল৷ এএছআৰবি কৰ্মৰ ৰাশি ক্ৰমাগতভাৱে বৃদ্ধি হ’ল আৰু কৃষি বিজ্ঞানত বহুখিনি উল্লেখযোগ্য পৰিৱৰ্তন হ’ল৷ সেয়ে এই ব’ৰ্ড সম্প্ৰসাৰণ কৰা আৰু অধ্যক্ষ তথা ব’ৰ্ডৰ সদস্য বাচনি কৰা আৱশ্যক হৈ পৰিল৷
**************
AKT/SH/MANN
