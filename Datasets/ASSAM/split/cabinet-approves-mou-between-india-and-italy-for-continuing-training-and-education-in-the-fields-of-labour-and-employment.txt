প্ৰধানমন্ত্ৰী শ্ৰী নৰেন্দ্ৰ মোদীৰ পৌৰহিত্যত কেন্দ্ৰীয় কেবিনেটে শ্ৰম তথা নিয়োজনৰ ক্ষেত্ৰত প্ৰশিক্ষণ আৰু শিক্ষাৰ বাবে ভাৰত আৰু ইটালীৰ মাজত বুজাবুজিৰ চুক্তিপত্ৰ স্থাপনত অনুমোদন প্ৰদান কৰিছে৷
লাভঃ
এই বুজাবুজিৰ চুক্তিপত্ৰ নিম্নোল্লিখিত মাধ্যমৰ জৰিয়তে কাৰ্য ক্ষেত্ৰত উৎকৃষ্ট কাৰ্যক অগ্ৰগতি প্ৰদান কৰাৰ বাবে প্ৰশিক্ষণ আৰু শৈক্ষিক গতিবিধিৰ প্ৰসাৰণত সহায় প্ৰদান কৰিবঃ
প্ৰশিক্ষণ, কাৰ্য–পদ্ধতি আৰু প্ৰযুক্তিসমূহৰ বিষয়ত সংযুক্ত প্ৰশিক্ষণ কাৰ্যসূচী অনুষ্ঠিত কৰা;
বিভিন্ন সামাজিক অংশীদাৰীত্বৰ বাবে নতুন প্ৰশিক্ষণ মডিউল বিকশিত কৰা;
শ্ৰম নিয়োজনৰ ক্ষেত্ৰৰ বিভিন্ন বিষয়ত বিশেষ ৰূপত প্ৰস্তুত প্ৰশিক্ষণ কাৰ্যসূচী অনুষ্ঠিত কৰা;
প্ৰশিক্ষণ কাৰ্য–পদ্ধতিৰ মূল্যাংকন কৰা;
বিশেষ ৰূপত শ্ৰম প্ৰশাসনৰ সন্দৰ্ভত, প্ৰশিক্ষণ কাৰ্যসূচীৰ বিষয়ে ভাল কাৰ্যপ্ৰণালীসমূহৰ আদান–প্ৰদান কৰা, প্ৰশিক্ষণ মডিউলৰ যোগান আৰু সুবিধাত পৰস্পৰে পৰস্পৰৰ সহায় কৰা তথা অধ্যয়ন ভ্ৰমণৰ আয়োজন কৰা; আৰু
জ্ঞান আৰু তথ্যৰ সহযোগিতাৰ বাবে প্ৰশিক্ষকৰ আদান–প্ৰদান কৰা৷
মুখ্য প্ৰভাৱঃ
এই বুজাবুজিৰ চুক্তিপত্ৰৰ মুখ্য প্ৰভাৱ কাৰ্যক্ষেত্ৰত পৰিৱৰ্তনৰ দ্বাৰা উৎপন্ন হোৱা প্ৰত্যাহ্বানসমূহক মোকাবিলা কৰাত দুয়োটা সংস্থাৰ প্ৰযুক্তিগত ক্ষমতাৰ উন্নয়ন কৰিব লাগিব৷ ই আন্তঃৰাষ্ট্ৰীয় কাৰ্যসূচীক বিকশিত তথা আয়োজিত কৰাৰ প্ৰযুক্তিগত ক্ষমতা আৰু ভি ভি গিৰি ৰাষ্ট্ৰীয় শ্ৰম সংস্থা (ভিভিজিএনএলআই), নয়ডাৰ এছিয়া–প্ৰশান্ত ক্ষেত্ৰত এক শীৰ্ষ প্ৰশিক্ষণ সংস্থাৰ ৰূপত ক্ৰমিক বিকাশক অগ্ৰগতি প্ৰদান কৰিব৷ এই বুজাবুজিৰ চুক্তিপত্ৰই সমস্ত এছিয়া প্ৰশান্ত ক্ষেত্ৰৰ পৰা সামাজিক অংশীদাৰীত্বক ব্যাপক ক্ষেত্ৰত নিজৰ প্ৰভাৱ বিস্তাৰিত কৰিব৷
পৃষ্ঠভূমিঃ
১.
ভি ভি গিৰি ৰাষ্ট্ৰীয় শ্ৰম সংস্থা (ভিভিজিএনএলআই) নয়ডা, কেন্দ্ৰীয় শ্ৰম আৰু নিয়োজন মন্ত্ৰালয়, ভাৰত চৰকাৰৰ অধীনৰ এক স্বায়ত্ব সংস্থা৷ এই সংস্থাই আৰু আন্তঃৰাষ্ট্ৰীয় শ্ৰম সংগঠনৰ আন্তঃৰাষ্ট্ৰীয় প্ৰশিক্ষণ কেন্দ্ৰ (আইটিচি–আইএলঅ’), টুৰিণে ২০১২ চনত বুজাবুজিৰ চুক্তিপত্ৰত হস্তাক্ষৰ কৰিছিল৷ ই জ্ঞান আৰু অভিজ্ঞতাৰ পৰস্পৰৰ সহযোগিতাৰ সৈতে বিভিন্ন গতিবিধিত সহায় প্ৰদান কৰিছিল৷ বুজাবুজি চুক্তিপত্ৰৰ উদ্দেশ্য ব্যৱসায়িক সহযোগিতা অব্যাহত ৰখাৰ বাবে সংস্থাসমূহৰ মাজৰ সহযোগিতাক আনুষ্ঠানিক ৰূপ প্ৰদান কৰে৷
২.
আন্তঃৰাষ্ট্ৰীয় শ্ৰম সংগঠন (আইএলঅ’)ৰ আন্তঃৰাষ্ট্ৰীয় প্ৰশিক্ষণ কেন্দ্ৰ (আইটিচি)ৰ স্থাপনা ১৯৬৪ চনত টুৰিণত হৈছিল৷ তেতিয়াৰে পৰা ই আন্তঃৰাষ্ট্ৰীয় পৰ্যায়ত শ্ৰমৰ বিভিন্ন পদক্ষেপৰ বিষয়ত প্ৰশিক্ষণ প্ৰদান কৰাৰ বাবে সৰ্বাধিক গুৰুত্বপূৰ্ণ কেন্দ্ৰবিন্দুৰ ৰূপত কাৰ্য কৰি আহিছে৷ আইটিচি নিয়োজন, শ্ৰম, মানৱ সংসাধন বিকাশ আৰু সামৰ্থ নিৰ্মাণৰ বিষয়ত আন্তঃৰাষ্ট্ৰীয় বিশে,জ্ঞতাৰ ব্যাপক ভাণ্ডাৰ আছে৷ আইটিচিৰ এক মুখ্য উদ্দেশ্য হ’ল ই শ্ৰম আৰু নিয়োজনৰ ক্ষেত্ৰত প্ৰশিক্ষণ গতিবিধিসমূহত নিয়োজিত মুখ্য সংস্থাসমূহৰ সৈতে সহযোগিতা বিকশিত কৰে৷
*****
AKT/NW/SH/MANN
