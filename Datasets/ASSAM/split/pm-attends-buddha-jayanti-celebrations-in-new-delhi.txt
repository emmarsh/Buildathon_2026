বুদ্ধ জয়ন্তী উপলক্ষে নতুন দিল্লীৰ ইন্দিৰা গান্ধী আন্তঃদ্বাৰ ষ্টেডিয়ামত আয়োজিত অনুষ্ঠানত আজি উপস্থিত থাকে প্ৰধানমন্ত্ৰী শ্ৰী নৰেন্দ্ৰ মোদী৷
এই অনুষ্ঠানতে তেওঁ সংঘ দানা আগবঢ়ায়৷ তেওঁ লগতে সাৰনাথৰ চেণ্ট্ৰেল ইনষ্টিটিউট অৱ হায়াৰ তিব্বতীয়ান ষ্টাডিজ আৰু বোধ গয়াৰ সৰ্বভাৰতীয় ভীক্ষু সংঘলৈ বৈশাখ সন্মান প্ৰশস্তি পত্ৰ আগবঢ়ায়৷
অনুষ্ঠানত উপস্থিত জনসাধাৰণক সম্বোধন কৰি প্ৰধানমন্ত্ৰীয়ে কয় যে ভাৰত এক অনবদ্য ঐতিহ্যৰ ভড়াল য’ত মানৱজাতিৰ কল্যাণৰ চিন্তাই প্ৰধানতঃ স্থান লাভ কৰি আহিছে৷ তেওঁ কয় যে ভগৱান বুদ্ধৰ শিক্ষাই ভালেমান দেশক গঢ় দিছে৷ তেওঁ লগতে কয় যে ভাৰত কেতিয়াও প্ৰথমে আক্ৰমণকাৰী দেশ নহয়, সদায়েই শান্তিকামী এখন দেশ ভাৰত৷
প্ৰধানমন্ত্ৰীয়ে ভগৱান বুদ্ধই দি যোৱা আঠটা পীঠ-নীতিৰ বিষয়ে উল্লেখ কৰে আৰু কয় যে এই নীতি পাঠৰ যোগেদিয়েই আমি সমূখীন হৈ অহা বিভিন্ন সমস্যাৰ সমাধান লাভ কৰিবও পাৰি৷
প্ৰধানমন্ত্ৰীয়ে লগতে কয় যে বুদ্ধৰ সেই প্ৰেমময় বাৰ্তাই আজিৰ সমাজক, আজিৰ বিশ্বক যথেষ্ট লাভৱান্বিত কৰিব পাৰে৷ সেয়ে, তেওঁ গুৰুত্বসহকাৰে কয় যে যিসকলে বুদ্ধত বিশ্বাসী তেওঁলোকে এই মহান কামৰ প্ৰতি তেওঁলোকৰ শক্তিক একত্ৰিত কৰিব লাগে৷
শ্ৰী নৰেন্দ্ৰ মোদীয়ে কয় যে সেয়া ভগৱান বুদ্ধই দেখুৱাই যোৱা পথেৰেই চৰকাৰে দেশৰ জনসাধাৰণক সেৱা আগবঢ়াবৰ বাবে অহৰহ কাম কৰি আছে৷ তেওঁ লগতে কয় যে কেন্দ্ৰীয় চৰকাৰে এক বিস্তাৰিত দৰ্শনেৰে কাম কৰি আছে, যাতে এই পৰিকল্পনাৰে ভগৱান বুদ্ধৰ সৈতে জড়িত সকলো শিল্প সংস্কৃতিকে ধৰি ভাৰতৰ সাংস্কৃতিক ঐতিহ্যৰাজি সংৰক্ষণ কৰিব পাৰি৷ তেওঁ কয় যে ইতিমধ্যে বৌদ্ধ সমুদায়টোৰ বাবে ৩৬০ কোটি টকা আবণ্টন দিয়া হৈছে৷
২০২২ চনত যেতিয়া ভাৰতে স্বাধীনতাৰ ৭৫ বছৰ অতিক্ৰম কৰিব, সেই আমোঘ সময়লৈ এক নৱ ভাৰত গঢ়াত সহায় কৰিবৰ বাবে অনুষ্ঠানত উপস্থিত জনতাক প্ৰধানমন্ত্ৰীয়ে আহ্বান জনায়৷ তেওঁ সকলোকে, নিজ নিজ কামবোৰ চিনাক্ত কৰি লৈ সেই সময়ৰ ভিতৰত সম্পূৰ্ণ কৰি তুলিবলৈও আহ্বান জনায়৷
***
AKT/SH/RD
