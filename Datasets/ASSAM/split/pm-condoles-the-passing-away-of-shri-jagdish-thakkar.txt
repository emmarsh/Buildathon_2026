প্ৰধানমন্ত্ৰী শ্ৰী নৰেন্দ্ৰ মোদীয়ে পিএমঅ’ত পিআৰঅ’ হিচাপে কৰ্মৰত শ্ৰী জগদীশ থাক্কৰৰ বিয়োগত শোক প্ৰকাশ কৰিছে৷
এক শোকবাৰ্তাত প্ৰধানমন্ত্ৰীয়ে কয়, “পিএমঅ’ত পিআৰঅ’ হিচাপে কৰ্মৰত শ্ৰী জগদীশ থাক্কৰৰ বিয়োগত অতিশয় দুঃখিত হৈছো৷ জগদীশভাই এগৰাকী জ্যেষ্ঠ সাংবাদিক আছিল আৰু গুজৰাট আৰু দিল্লীত তেওঁৰ সৈতে মই বহু বছৰ কাম কৰিছিলো৷ তেওঁৰ সৰলতা আৰু আন্তৰিকতাপূৰ্ণ স্বভাৱৰ ব্যক্তি আছিল৷
বিগত বছৰসমূহত বহু সাংবাদিকে নিয়মীয়াকৈ জগদীশভাইৰ সৈতে বাৰ্তালাপ কৰিছিল৷ তেওঁ পূৰ্বতে গুজৰাটৰ বহু মুখ্যমন্ত্ৰীৰ সৈতে কাম কৰিছিল৷ আমি এগৰাকী বিচিত্ৰ গুণৰ ব্যক্তিক হেৰুৱালো, যিগৰাকীয়ে তেওঁৰ কামক ভাল পোৱাৰ লগতে অতি অধ্যৱসায়েৰে সকলো কাম সম্পন্ন কৰিছিল৷ মই তেওঁৰ পৰিয়ালৰ লগতে শুভাকাংক্ষীসকলৰ প্ৰতি সমবেদনা জ্ঞাপন কৰিছো৷”
***
AKT/SH/DB
