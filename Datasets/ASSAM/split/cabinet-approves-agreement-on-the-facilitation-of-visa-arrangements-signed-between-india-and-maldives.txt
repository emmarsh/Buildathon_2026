প্ৰধানমন্ত্ৰী শ্ৰী নৰেন্দ্ৰ মোদীৰ পৌৰহিত্যত কেন্দ্ৰীয় কেবিনেটে ২০১৮ চনৰ ডিচেম্বৰ মাহত ভাৰত আৰু মালদ্বীপৰ মাজত হোৱা ভিছা ব্যৱস্থাপনাৰ সুবিধাৰ চুক্তিত পূৰ্বব্যাপী অনুমোদন প্ৰদান কৰিছে৷
এই স্বাক্ষৰিত ভিছা ব্যৱস্থাপনাৰ দ্বাৰা দুয়োখন দেশৰ মাজৰ জনসাধাৰণৰ ভ্ৰমণ, পৰ্যটন, চিকিৎসা, শিক্ষা, ব্যৱসায় আৰু নিয়োজনৰ ক্ষেত্ৰখন যথেষ্ট উপকৃত হ’ব৷ এই চুক্তি অনুসৰি পৰ্যটন, চিকিৎসা আৰু সীমিত ব্যৱসায়িক উদ্দেশ্যত ৯০ দিনৰ ভিছামুক্ত যাত্ৰা প্ৰদান কৰা হ’ব৷
পৃষ্ঠভূমিঃ
ভাৰত আৰু মালদ্বীপৰ মাজত পৰম্পৰাগত বন্ধুত্ব আছে৷ প্ৰধানমন্ত্ৰী নৰেন্দ্ৰ মোদীয়ে ২০১৮ চনৰ নৱেম্বৰ মাহত মালদ্বীপৰ নৱ নিৰ্বাচিত ৰাষ্ট্ৰপতি ইব্ৰাহিম মহম্মদ ছলিহৰ শপত গ্ৰহণ অনুষ্ঠানলৈ গৈছিল আৰু ইয়াৰ পিছতে মালদ্বীপৰ ৰাষ্ট্ৰপতিগৰাকীয়ে ২০১৮ চনৰ ডিচেম্বৰ মাহত ভাৰত ভ্ৰমণ কৰে৷
******
AKT/MANN
