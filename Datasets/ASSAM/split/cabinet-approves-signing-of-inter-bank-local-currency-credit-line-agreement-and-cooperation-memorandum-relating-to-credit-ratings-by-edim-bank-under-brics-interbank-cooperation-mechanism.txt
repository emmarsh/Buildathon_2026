প্ৰধান মন্ত্ৰী শ্ৰী নৰেন্দ্ৰ মেদীৰ পৌৰোহিত্বত অনুষ্ঠিত কেন্দ্ৰীয় কেবিনেটৰ বৈঠকত ব্ৰিক্স আন্তঃবেংক সহযোগিতা ব্যৱস্থাৰ অধীনত এক্সিম বেংকৰদ্বাৰা ক) আন্তঃবেংক স্থানীয় মূদ্ৰা ঋণ সীমাৰ চূক্তি আৰু খ) ঋণ মূল্যায়ন সহযোগিতা চূক্তি স্বাক্ষৰৰ প্ৰস্তাৱত অনুমোদন জনোৱা হয়।
যিহেতু দুয়োখন চূক্তিয়েই একো ছত্ৰছায়াতে আৱদ্ধ, সেয়ে এক্সিম বেংকৰ পৰিচালকসকলৰ হাতত তেওঁলোকৰ ব্যক্তিগত কাম-কাজ তথা যিকোনো সিদ্ধান্ত লোৱাৰ অধিকাৰ থাকিব।
প্ৰভাৱ
এই দুয়োখন চূক্তিয়ে ব্ৰিক্সৰ অন্তৰ্গত ৰাষ্ট্ৰসমূহৰ মাজত পাৰস্পৰিক আগ্ৰহ থকা ৰাজনৈতিক আৰু অৰ্থনৈতিক ক্ষেত্ৰত বহুপাক্ষিক সহযোগিতা স্থাপনত সহায় কৰিব।
এই দুয়োখন চূক্তিৰ স্বাক্ষৰৰ ফলত এক্সিম বেংকে আন্তঃৰাষ্ট্ৰীয় প্ৰেক্ষাপটত বহুলভৱে বিকশিত বিত্তীয় সংস্থা যেনে, চি ডি এচ, ভি ই বি আদিৰ সৈতে ফেৰ মাৰিব পাৰিব।এই সংস্থাসমূহৰ লগত দ্বিপাক্ষিক সম্পৰ্ক গঢ়ি তোলাৰ ক্ষেত্ৰতো সুবিধা হ’ব।
পটভূমিঃ
এক্সিম বেংকে আন্তঃৰাষ্ট্ৰীয় প্ৰেক্ষাপটত ভাৰতীয় বাণিজ্যক প্ৰচাৰ আৰু প্ৰসাৰত সহায় কৰি আহিছে।প্ৰযুক্তিৰ আমদানি, সামগ্ৰীৰ উন্নয়ন তথা ৰপ্তানি, বিদেশত বিনিয়োগ আদি বিভিন্ন ক্ষেত্ৰত ই ভাৰতীয় বাণিজ্যক এক প্ৰতিযোগিতামূলক পৰিৱেশৰ লগত খাপ খুউৱাত সহায় কৰি আহিছে।
আন্তঃবেংক স্থানীয় মূদ্ৰা ঋণ সীমাৰ চূক্তি
পোনতে ব্ৰিক্স আন্তঃবেংক সহযোগিতা ব্যৱস্থাৰ অধীনত হোৱা আন্তঃবেংক স্থানীয় মূদ্ৰা ঋণ সীমাৰ চূক্তিৰ সময়সীমা আছিল পাঁচ বছৰ যিটো ২০১৭ বৰ্ষৰ মাৰ্চ মাহত উকলিল।বহু সদস্যই ২০১২ চনৰ দ্বিপাক্ষিক চূক্তিত চূক্তিৱদ্ধ হ’ল।
ঋণ মূল্যায়ন সহযোগিতা চূক্তি
ইয়াৰ ফলত ব্ৰিক্সৰ অন্তৰ্গত ৰাষ্ট্ৰসমূহৰ মাজত পাৰস্পৰিক ঋণৰ আদান-প্ৰদান সম্ভৱ হব।সীমাৰ পৰিধি ভেদি ঋণৰ আদান-প্ৰদানৰ বাবে ই এক আদৰ্শ ব্যৱস্থা হৈ পৰিব।
ভৱিষ্যতে এনে ব্যৱস্থাই ব্ৰিক্সৰ অন্তৰ্গত ৰাষ্ট্ৰসমূহৰ মূল্যাঙ্কনৰ বিকল্প সংস্থা হিচাপেও কাম কৰাৰ সম্ভাৱনা আছে।
এই দুয়োখন চূক্তিত ২০১৭ চনত চীনৰ জিয়ামেনত যোৱা ৪ ছেপ্তেম্বৰ তাৰিখে গঠিত হোৱা জিয়ামেন ডিক্লাৰেশ্যনৰ ওপৰতো আলোকপাত কৰিছে।
*******
AKT/VBA/SH/PRK
