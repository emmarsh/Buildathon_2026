প্রধানমন্ত্রী শ্রী নৰেন্দ্র মোদী আজি ওড়িশা ভ্ৰমণ কৰে।
এই উপলক্ষে তেওঁ তালচেৰেত তালচেৰ সাৰ কাৰখানাৰ পুনৰুজ্জীৱিতকৰণৰ কামৰ শুভাৰম্ভণিৰ লগত সংগতি ৰাখি এখনি নামফলক উন্মোচন কৰে।
অনুষ্ঠানত সাৰ কাৰখানাটোৰ কাম পুনৰ আৰম্ভ হোৱাত প্রধানমন্ত্রীয়ে সন্তুষ্টি প্রকাশ কৰে।
তেওঁ কয় যে বহুদিনৰ আগতে যি সপোন পূৰণ কৰিব লাগিছিল সেয়া আমি আজি পূৰণ কৰিছো।
তেওঁ কয় যে চৰকাৰৰ লক্ষ্য হ’ল ভাৰতক বিকাশৰ নতুন উচ্চতালৈ নিয়া।
সাৰ কাৰখানাৰ দৰে প্রকল্পসমূহ ভাৰতৰ বিকাশৰ কেন্দ্রবিন্দু বুলি উল্লেখ কৰি প্রধানমন্ত্রীয়ে কয় যে এই কাৰখানাত অত্যাধূনিক প্রযুক্তি ব্যৱহাৰ কৰা হ’ব।
ঝাৰছুগুড়াত প্রধানমন্ত্রীয়ে ঝাৰছুগুড়া বিমানবন্দৰ উদ্বোধন কৰাৰ লগতে ঝাৰছুগুড়াৰ পৰা ৰায়পুৰ সংযোগী প্রথম বিমানৰ যাত্রাৰ শুভাৰম্ভ কৰে।
তেওঁ গর্জনবহাল কয়লাখনি আৰু ঝাৰছুগুড়া-বাৰাপালি-ছাৰদেগা ৰে’ল সংযোগো দেশবাসীৰ উদ্দেশ্যে উৎসর্গা কৰে।
দুলাংগা কয়লাখনিত কয়লা উৎপাদন আৰু তাৰ পৰা কয়লা পৰিবহণ আৰম্ভ হোৱাৰ মুহূর্তৰ স্মাৰক হিচাপেও এক নামফলক উন্মোচন কৰে প্রধানমন্ত্রীয়ে।
এই উপলক্ষে প্রধানমন্ত্রীয়ে কয় যে ঝাৰছুগুড়া বিমানবন্দৰ আৰু অন্যান্য প্রকল্পৰ উদ্বোধন কৰিবলৈ পাই তেওঁ সুখ অনুভৱ কৰিছে।
ইয়াৰ ফলত ওড়িশাবাসী বিশেষভাবে উপকৃত হ’ব।
প্ৰধানমন্ত্ৰীয়ে কয় যে ভাৰতৰ অসামৰিক বিমান পৰিবহণ ক্ষেত্রৰ দ্রুত পৰিৱৰ্তন হৈছে আৰু ১২৫ কোটি ভাৰতবাসীৰ বাবে এয়া যথেষ্ট ইতিবাচক কথা।
ঝাৰছুগুড়া বিমানবন্দৰৰ সঠিক স্থানত হোৱাৰ বাবে ওড়িশাৰ লোকসকলৰ চাহিদা পূৰণ কৰিব বুলি প্ৰধানমন্ত্ৰীয়ে মন্তব্য কৰে।
তেওঁ কয় যে সৰ্বাংগীন উন্নয়নৰ মূলতে হৈছে যোগাযোগ ব্যৱস্থা।
সমগ্ৰ দেশত যোগাযোগ ব্যৱস্থা উন্নত কৰাৰ বাবে চৰকাৰে বিশেষ প্ৰচেষ্টা গ্ৰহণ কৰা বুলিও প্রধানমন্ত্রীয়ে উল্লেখ কৰে।
****
AKT/VJ/DB
