প্ৰধানমন্ত্ৰী শ্ৰী নৰেন্দ্ৰ মোদীয়ে আজি উগাণ্ডাত ভাৰতীয় সমাজক সম্বোধন কৰে৷ কাম্পালাত অনুষ্ঠিত হোৱা সেই অনুষ্ঠানটোত উগাণ্ডাৰ ৰাষ্ট্ৰপতি মিউছেভিনিয়েও অংশগ্ৰহণ কৰে৷
প্ৰধানমন্ত্ৰীয়ে বক্তব্য প্ৰদান কৰি কয় যে উগাণ্ডাত তেওঁ নিজকে ভাৰতীয় সমাজৰ মাজৰ এজন বুলি অনুভৱ কৰিছে৷ তেওঁ কয় যে অনুষ্ঠানটোত ৰাষ্ট্ৰপতি মিউছেভিনিয়ে ভাৰত তথা উগাণ্ডাৰ ভাৰতীয় সমাজৰ প্ৰতি তেওঁৰ নিজৰ মৰম প্ৰকাশ কৰিছে৷ বুধবাৰে উগাণ্ডাৰ সংসদ ভৱনত তেওঁৰ প্ৰতি দেখুওৱা সন্মানৰ বাবে প্ৰধানমন্ত্ৰীয়ে ৰাষ্ট্ৰপতি মিউছেভিনি আৰু উগাণ্ডাৰ জনসাধাৰণক ধন্যবাদ জ্ঞাপন কৰে৷
প্ৰধানমন্ত্ৰীয়ে ভাৰত আৰু উগাণ্ডাৰ সম্পৰ্ক শতিকা পুৰণি বুলি অভিহিত কৰি দুয়োখন দেশৰ ঐতিহাসিক সম্পৰ্ক, ঔপনিৱেশকতাবাদৰ বিৰুদ্ধে দুয়োখন দেশৰ সংগ্ৰাম আৰু উগাণ্ডাৰ ৰে’লৱে নিৰ্মাণৰ কথা সোঁৱৰণ কৰে৷ তেওঁ কয় যে উগাণ্ডাৰ ৰাজনীতিত ভাৰতীয় লোকে গুৰুত্বপূৰ্ণ অৰিহণা প্ৰদান কৰিছে৷
তেওঁ ভাৰতীয় সমাজক অনুষ্ঠানটোত সাংস্কৃতিক প্ৰদৰ্শনৰ জৰিয়তে দেখুওৱা ভাৰতীয়ত্বক প্ৰশংসা কৰে৷
প্ৰধানমন্ত্ৰীয়ে উগাণ্ডাকে ধৰি আফ্ৰিকাৰ সকলো দেশ ভাৰতৰ বাবে গুৰুত্বপূৰ্ণ বুলি অভিহিত কৰে৷ তেওঁ কয় যে ঔপনিৱেশকতাবাদৰ বিৰুদ্ধে সংগ্ৰাম, বৃহৎ ভাৰতীয় প্ৰবাসী আৰু সামূহিক বিকাশেই হ’ল এইসমূহৰ কাৰণ৷
তেওঁ কয় যে ভাৰত বিশ্বৰ ভিতৰতে অৰ্থনৈতিক দিশত দ্ৰুত গতিত উত্থান হোৱা ভাৰত৷ তেওঁ কয় যে ভাৰতে এতিয়া গাড়ী আৰু স্মাৰ্টফোন ৰপ্তানি কৰে আৰু ভাৰতৰ জনসাধাৰণৰ বাবে প্ৰযুক্তি সৱলীকৰণৰ এক কাৰক হৈ পৰিছে তথা ষ্টাৰ্ট আপৰ এক গুৰুত্বপূৰ্ণ কেন্দ্ৰ হিচাপে পৰিগণিত হৈছে৷
প্ৰধানমন্ত্ৰীয়ে আফ্ৰিকাত ভাৰতীয় বৈদেশিক নিয়মাৱলীৰ গুৰুত্ব সম্পৰ্কে দোহাৰে৷ ভাষণৰ শেষত তেওঁ ২০১৫ চনত নতুন দিল্লীত অনুষ্ঠিত হোৱা ভাৰত–আফ্ৰিকা ফ’ৰাম সন্মিলনৰ বিষয়ে উল্লেখ কৰে৷ তেওঁ ভাৰত আৰু আফ্ৰিকাৰ ৰাষ্ট্ৰসমূহৰ সৈতে অন্য উচ্চ পৰ্যায়ৰ দ্বিপাক্ষিক আলোচনাসমূহৰ বিষয়েও উল্লেখ কৰে৷
প্ৰধানমন্ত্ৰীয়ে গ্ৰহণ কৰা বিভিন্ন পদক্ষেপ যেনে ৩ বিলিয়ন ডলাৰৰ ঊৰ্ধৰ ঋণ; জলপানি; আৰু ই–ভিছা ব্যৱস্থাৰ বিষয়ে উল্লেখ কৰে৷ তেওঁ কয় যে আন্তঃৰাষ্ট্ৰীয় সৌৰ মৈত্ৰীৰ অৰ্ধেক সদস্যই হ’ল আফ্ৰিকাৰ৷
প্ৰধানমন্ত্ৰীয়ে কয় যে এতিয়া এছিয়া আৰু আফ্ৰিকাই নতুন বিশ্বত এক শক্তিশালী ভূমিকাত অৱতীৰ্ণ হৈছে৷
AKT/VJ/MANN
