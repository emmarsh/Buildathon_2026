আন্তঃৰাষ্ট্ৰীয় নাৰী দিৱস উপলক্ষে প্ৰধানমন্ত্ৰী শ্ৰী নৰেন্দ্ৰ মোদীয়ে উত্তৰপ্ৰদেশৰ বাৰাণসীত দীনদয়াল হস্তকলা সংকুলত অনুষ্ঠিত ৰাষ্ট্ৰীয় মহিলা জীৱিকা সমাৰোহ-২০১৯ত অংশ গ্ৰহণ কৰে৷
এই উপলক্ষে প্ৰধানমন্ত্ৰীয়ে উত্তৰপ্ৰদেশ গ্ৰাম্য জীৱিকা অভিযানৰ সাহায্যত আত্ম সহায়ক গোটসমূহে প্ৰস্তুত ৰকাৰ সামগ্ৰীৰ এক প্ৰদৰ্শনী পৰিদৰ্শন কৰে৷ তেওঁ মহিলা হিতাধিকাৰীক বৈদ্যুতিক চক, সৌৰ শক্তিৰে চালিত যঁতৰ, মৌ বাহৰ লগতে ৫টা মহিলা আত্ন সহায়ক গোটক প্ৰশস্তিপত্ৰও প্ৰদান কৰে প্ৰধানমন্ত্ৰীয়ে৷ উত্তৰপ্ৰদেশৰ ৰাষ্ট্ৰীয় গ্ৰাম্য জীৱিকা অভিযানৰ অধীনত দীনদয়াল উপাধ্যায় অন্ত্যোদয়া যোজনাৰ সাহায্যপ্ৰাপ্ত বিভিন্ন আত্ম সহায়ক গোটে ‘ভাৰতৰ বীৰ’ পুঁজিলৈ প্ৰধানমন্ত্ৰীৰ হাতত ২১ লাখ টকাৰ চেকো প্ৰদান কৰে৷
আন্তঃৰাষ্ট্ৰীয় নাৰী দিৱস উপলক্ষ্যে প্ৰধানমন্ত্ৰীয়ে সকলো মহিলাৰ প্ৰতি শ্ৰদ্ধা জনায়।
তেওঁ কয় যে নতুন ভাৰত গঠনত মহিলাসকলৰ গুৰুত্বপূর্ণ ভূমিকা আছে।
ভিডিঅ’ কনফাৰেন্সৰ জৰিয়তে ৭৫,০০০ স্থানৰ পৰা ৬৫ লাখ মহিলাই এই অনুষ্ঠানত সংযোগ হোৱাৰ বাবে প্ৰধানমন্ত্রীয়ে সন্তোষ প্ৰকাশ কৰে।
মহিলাসকলৰ সবলীকৰণৰ ক্ষেত্ৰত বাৰাণসীয়ে উজ্জ্বল উদাহৰণ দাঙি ধৰা বুলি তেওঁ মন্তব্য কৰে৷
মহিলাসকলৰ সবলীকৰণৰ প্ৰতি চৰকাৰ সম্পূর্ণ দায়বদ্ধ বুলি কয় প্ৰধানমন্ত্রীয়ে।
মহিলা আৰু কন্যা শিশুসকলৰ কল্যাণাৰ্থে কেন্দ্রীয় চৰকাৰৰ বিভিন্ন আঁচনিৰ সন্দৰ্ভতো তেওঁ উল্লেখ কৰে।
ইয়াৰ ভিতৰত স্বাস্থ্য, পুষ্টি, অনাময়, শিক্ষা, দক্ষতা বিকাশ, আত্মসংস্থাপন, নতুন গেছ সংযোগ, মহিলাসকলৰ সুৰক্ষা আৰু নিৰাপত্তা নিশ্চিত কৰা ইত্যাদি উল্লেখযোগ্য।
তেওঁ কয় যে চৰকাৰে ৬ মাহৰ মাতৃত্বকালীন ছুটি আৰম্ভ কৰিছে।
এয়া বিশ্বৰ ভিতৰতে সর্বোৎকৃষ্ট৷
প্ৰধানমন্ত্রীয়ে কয় যে কেন্দ্রীয় চৰকাৰৰ সকলো আঁচনিত মহিলাসকলক অগ্রাধিকাৰ প্ৰদান কৰা হৈছে৷ মুদ্রা যোজনাৰ অধীনত ১৫ কোটি সংখ্যক ঋণ প্ৰদান কৰা হৈছে।
ইয়াৰ ভিতৰত ১ কোটি টকাৰ ঋণ মহিলাসকলে লাভ কৰিছে৷ প্ৰধানমন্ত্রী আত্ম সহায়ক গোটসমূহৰ কাম-কাজৰ ভূয়সী প্ৰশংসা কৰে৷ তেওঁ কয় যে তেওঁলোকৰ কামত কেৱল পৰিয়ালৰে উন্নতি নহয়, তেওঁলোকে দেশৰ উন্নয়নতো সহায় কৰে।
প্ৰধানমন্ত্ৰীয়ে কয় যে চৰকাৰে আত্ম সহায়ক গোটসমূহক বেংক ঋণকে ধৰি বিভিন্ন সুবিধা প্ৰদান কৰাৰ বাবে তেওঁলোকৰ উৎসাহো বৃদ্ধি পাইছে।
তেওঁ কয় যে দেশত এতিয়া ৫০ লাখ আত্ম সহায়ক গোটত ৬ কোটি মহিলা জড়িত হৈ আছে৷ প্ৰতিটো পৰিয়ালৰ এজনকৈ মহিলা সদস্যই এটি আত্ম সহায়ক গোটত জড়িত হৈ থকাটোৱেই তেওঁৰ চৰকাৰৰ লক্ষ্য হৈছে৷
প্ৰধানমন্ত্রীয়ে আত্ম সহায়ক গোটসমূহক আৰু উদ্ভাৱক আৰু তেওঁলোকৰ বজাৰ বুজি পোৱাৰ ক্ষমতা বৃদ্ধি পৰামর্শ দিয়ে৷ তেওঁ চৰকাৰক তেওঁলোকৰ উৎপাদিত সামগ্ৰী ‘জেম পোর্টাল’ৰ মাধ্যমে বিক্রীৰো পৰামর্শ দিয়ে৷ প্ৰধানমন্ত্রীয়ে কয় যে যিবোৰ অঞ্চলত সূযোগ আছে আত্ম সহায়ক গোটসমূহ সেইবোৰ ক্ষেত্রলৈ প্ৰসাৰিত হোৱা উচিত৷
প্ৰধানমন্ত্ৰীয়ে শেহতীয়াভাৱে শুভাৰম্ভ কৰা প্ৰধানমন্ত্রী শ্ৰম যোগী মান-ধন যোজনাৰ সুযোগ মহিলাসকলে গ্ৰহণ কৰাৰ বাবে আহ্বান জনায়৷ ইয়াৰ ফলত বৃদ্ধ বয়সত তেওঁলোকে আর্থিক নিৰাপত্তা লাভ কৰিব তেওঁ কিষান সন্মান নিধি আৰু আয়ুষ্মান ভাৰত যোজনাৰ কথাও উল্লেখ কৰে৷
বাৰাণসীত প্ৰধানমন্ত্রীয়ে আত্ম সহায়ক গোটৰ একাংশ সদস্যৰ সৈতে বাৰ্তালাপো কৰে৷
****
AKT/VJ/BM/DB
