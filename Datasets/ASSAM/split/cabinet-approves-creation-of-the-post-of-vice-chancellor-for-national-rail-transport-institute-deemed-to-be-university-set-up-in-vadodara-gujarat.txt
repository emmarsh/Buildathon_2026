প্ৰধানমন্ত্রী শ্রী নৰেন্দ্ৰ মোদীৰ অধ্যক্ষতাত আজি অনুষ্ঠিত কেন্দ্রীয় কেবিনেট বৈঠকত গুজৰাটৰ বদোদৰাস্থিত ৰাষ্ট্ৰীয় ৰে’ল আৰু পৰিবহণ প্ৰতিষ্ঠান(এনআৰটিআই)ত উপাচার্যৰ পদ সৃষ্টিত অনুমোদন জনায়৷
এনআৰটিআইৰ উপাচার্যগৰাকীয়ে প্ৰতিষ্ঠানটোৰ মুখ্য কার্যবাহী বিষয়া হিচাপে দায়িত্ব পালন কৰিব।
প্ৰতিষ্ঠানৰ প্ৰতিটো কাম–কাজ তেওঁৰ তত্ত্বাৱধান আৰু নিয়ন্ত্ৰণত থাকিব আৰু ডীমড বিশ্ববিদ্যালয় হোৱাৰ দিশে গতি কৰা প্ৰতিষ্ঠানটোৰ প্ৰতিটো কর্তৃত্বশীল সিদ্ধান্ত ৰূপায়ণৰ দায়িত্বও উপাচার্যই গ্ৰহণ কৰিব৷
২০১৮ক ৫ ছেপ্টেম্বৰৰ পৰা এনআৰটিআয়ে ইয়াৰ ১০৩গৰাকী আবাসিক ছাত্ৰ–ছাত্রীক লৈ দুটা স্নাতক পৰ্যায়ৰ কোৰ্চ–বিএছচি (পৰিবহণ প্ৰযুক্তি) আৰু ডিবিএ (পৰিবহন মেনেজমেণ্ট) আৰম্ভ কৰিছে।
তিনি বছৰীয়া এই স্নাতক পৰ্যায়ৰ বিষয় দুটিয়ে বিভিন্ন বিষয়ৰ পাঠ্য থাকিব, যি বিশ্বৰ তেনে প্ৰতিষ্ঠানৰ মান অনুযায়ী গঢ়ি তোলা হৈছে।
যৌথ গৱেষণাৰ উপৰি ছাত্ৰ–ছাত্রী আৰু শিক্ষকসকলৰ বিনিময় কাৰ্যসূচীৰ বাবে এনআৰটিআয়ে তেনে আন্তঃৰাষ্ট্ৰীয় প্ৰতিষ্ঠানসমূহৰ সৈতে সহযোগিতা স্থাপন কৰিব।
মার্কিন যুক্তৰাষ্ট্রৰ কর্ণেল বিশ্ববিদ্যালয়, বার্কলেৰ কেলিফ’র্নিয়া বিশ্ববিদ্যালয়, ৰাছিয়াৰ এনআৰটিআই আৰু মস্ক’ৰ ছেণ্ট পিটার্ছবার্গৰ পৰিবহণ বিশ্ববিদ্যালয়ৰ সৈতে এতিয়ালৈকে চুক্তি স্বাক্ষৰ কৰা হৈছে।
পটভূমিঃ
উল্লেখ্য যে প্ৰধানমন্ত্রী নৰেন্দ্ৰ মোদীৰ চিন্তাধাৰাৰ ভিত্তিত এনআৰটিআই পৰিবহণ সম্পৰ্কীয় শিক্ষা, একাধিক বিষয়ত গবেষণা আৰু প্ৰশিক্ষণৰ ওপৰত গুৰুত্ব প্ৰদান কৰিব৷ ৰে’ল আৰু পৰিবহণ খণ্ডৰ বাবে উন্নত মানৰ বিশেষজ্ঞ মানৱ সম্পদ গঢ় দিয়াৰ লক্ষ্যৰে ২০১৮ত এনআৰটিআইক এখন ডিমড–টু–বি বিশ্ববিদ্যালয় হিচাপে প্ৰতিষ্ঠা কৰা হয়৷
****
AKT/DB
