প্ৰধানমন্ত্ৰী শ্ৰী নৰেন্দ্ৰ মোদীয়ে আজি নতুন দিল্লীত ভাৰত-ইটালী প্ৰযুক্তি সন্মিলন সম্বোধন কৰে৷ ইটালীৰ প্ৰধানমন্ত্ৰী শ্ৰীমান গিয়াছেপ্পী ক’ণ্টেও অনুষ্ঠানত উপস্থিত আছিল৷
ভাষণত প্ৰধানমন্ত্ৰীয়ে ভাৰত-ইটালী ঔদ্যোগিক গৱেষণা আৰু উন্নয়ন কৰ্প’ৰেচন প্ৰ’গ্ৰেমৰ পৰৱৰ্তী পৰ্যায় মুকলিৰ কথা ঘোষণা কৰে৷ তেওঁ কয় যে এই কাৰ্যসূচীয়ে আমাৰ উদ্যোগ আৰু গৱেষণা প্ৰতিষ্ঠানক নতুন সামগ্ৰী উৎপাদন কৰিব পৰাকৈ সক্ষমতা বৃদ্ধি কৰিব৷
প্ৰযুক্তিৰ প্ৰয়োজনীয়তাৰ বিষয়ে উল্লেখ কৰি প্ৰধানমন্ত্ৰীয়ে কয় যে ভাৰতে প্ৰযুক্তিক সামাজিক ন্যায়, সৱলীকৰণ আৰু স্বচ্ছতা সফল কৰাৰ এক মাধ্যম হিচাপে ব্যৱহাৰ কৰিছে৷ প্ৰযুক্তিৰ ব্যৱহাৰেৰে চৰকাৰে সেৱাসমূহ সময়মতে লাভ কৰাটো নিশ্চিত কৰিছে৷
প্ৰধানমন্ত্ৰীয়ে কয় যে জনসাধাৰণৰ মাজত বৈজ্ঞানিক চিন্তাধাৰাৰ সমান্তৰালকৈ প্ৰযুক্তিগত চিন্তাধাৰা প্ৰসাৰিত কৰাত চৰকাৰে গুৰুত্ব আৰোপ কৰিছে৷ এই প্ৰসংগত তেওঁ অটল উদ্ভাৱন অভিযান, উমংগ এপছ আৰু দেশজুৰি বিয়পি থকা ৩ লাখ কমন ছাৰ্ভিচ চেণ্টাৰৰ কথা উল্লেখ কৰে৷
ভাৰতীয় মহাকাশ অভিযানৰ প্ৰসংগ উত্থাপন কৰি প্ৰধানমন্ত্ৰীয়ে কয় যে এয়া হ’ল উচ্চ মানদণ্ডৰ উদ্ভাৱনৰ এক উৎকৃষ্ট উদাহৰণ৷ ভাৰতে এতিয়া ইটালীকে ধৰি বহু দেশৰ উপগ্ৰহ মহাকাশলৈ প্ৰেৰণ কৰিব পাৰে আৰু ইয়ে উদ্বাৱন ক্ষেত্ৰত ভাৰতৰ সক্ষমতাক প্ৰতিফলিত কৰে৷
ভাৰত আৰু ইটালীৰ মাজত লাইফ ষ্টাইলৰ সৈতে জড়িত সা-সামগ্ৰীৰ ডিজাইন ক্ষেত্ৰত বৃদ্ধি পোৱা সহযোগিতাৰ বাবে প্ৰধানমন্ত্ৰীয়ে সন্তুষ্টি প্ৰকাশ কৰে৷ তেওঁ লগতে কয় যে চামৰা উদ্যোগ, পৰিবহণ আৰু অ’টোমোবাইল ডিজাইন খণ্ডত বিশেষভাৱে মনোনিৱেশ কৰা হ’ব৷
*****
AKT/SH/SK/MS
