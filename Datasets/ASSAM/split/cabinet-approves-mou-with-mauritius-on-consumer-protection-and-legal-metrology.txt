প্ৰধানমন্ত্ৰী শ্ৰী নৰেন্দ্ৰ মোদীৰ পৌৰহিত্যত কেন্দ্ৰীয় কেবিনেটে ভাৰত আৰু ম’ৰিছাছৰ মাজত হোৱা গ্ৰাহক সুৰক্ষা আৰু বিধিগত পৰিমাপন বিদ্যা সন্দৰ্ভত হোৱা বুজাবুজিৰ চুক্তিপত্ৰত অনুমোদন প্ৰদান কৰিছে৷
লাভসমূহঃ
এই বুজাবুজিৰ চুক্তিপত্ৰৰ দ্বাৰা দুয়োখন দেশৰ মাজত দ্বিপাক্ষিক ধৰণে লাভ হ’ব৷ ইয়াৰ দ্বাৰা দুয়োখন দেশৰ গ্ৰাহক সুৰক্ষাৰ ক্ষেত্ৰত সহযোগিতাৰ ক্ষেত্ৰৰ সম্প্ৰসাৰণ হ’ব আৰু দুয়োখন দেশৰ পাৰস্পৰিক লাভৰ বাবে আনুষ্ঠানিক ব্যৱস্থাৱলী প্ৰণয়ন আৰু তথ্যৰ আদান-প্ৰদানত সহযোগিতা বৃদ্ধি হ’ব৷ তাৰোপৰি ই গ্ৰাহক সুৰক্ষা আৰু বিধিগত পৰিমাপন বিদ্যাৰ ক্ষেত্ৰত বহনক্ষম আৰু উল্লেখযোগ্য উত্তৰণ কৰাৰ লগতে বিভিন্ন প্ৰত্যাহ্বান যেনে বিভ্ৰান্তিমূলক বিজ্ঞাপন, টেলিমাৰ্কেটিং, মাল্টি-লেভেল মাৰ্কেটিং, ই-বাণিজ্য আদিক মোকাবিলা কৰাত সহায় কৰিব৷ ই ৰাষ্ট্ৰীয় আৰু আন্তঃৰাষ্ট্ৰীয় মানসমূহ অনুসৰণ কৰাৰ নিশ্চয়তা প্ৰদান কৰাৰ লগতে নতুন নতুন প্ৰত্যাহ্বানসমূহ মোকাবিলা কৰাৰ নতুন ক্ষেত্ৰ মুকলি কৰিব৷ পৰৱৰ্তী পৰ্যায়ত সুশাসন তথা গ্ৰাহকৰ অসুৰক্ষিতা সন্দৰ্ভত পৰ্যায়ক্ৰমিকভাৱে তথ্যৰ বিনিময় আৰু প্ৰশিক্ষণ কাৰ্যসূচীৰ অনুষ্ঠিত কৰা হ’ব৷
*******
AKT/MANN
