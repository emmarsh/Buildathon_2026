প্ৰধানমন্ত্ৰী শ্ৰী নৰেন্দ্ৰ মোদীয়ে আজি ভাৰতীয় সংসদীয় গোটে নতুন দিল্লীত আয়োজন কৰা শ্ৰেষ্ঠ সংসদীয় বঁটা প্ৰদান অনুষ্ঠানত উপস্থিত থাকে৷ মাননীয় ৰাষ্ট্ৰপতি শ্ৰী ৰাম নাথ কোবিন্দে সংসদৰ চেণ্ট্ৰেল হ’লত এই বঁটা প্ৰদান কৰে৷ উপ-ৰাষ্ট্ৰপতি শ্ৰী এম.ভেংকায়া নাইডু আৰু লোকসভাৰ অধ্যক্ষা শ্ৰীমতী সুমিত্ৰা মহাজনো অনুষ্ঠানত উপস্থিত থাকে৷
বঁটা বিজয়ীসকলক অভিনন্দন জ্ঞাপন কৰি প্ৰধানমন্ত্ৰীয়ে কয় যে সংসদ আৰু দেশলৈ তেওঁলোকৰ অৱদান দেশবাসীয়ে সদায় মনত ৰাখিব৷ এই শ্ৰেষ্ঠ সাংসদসকলৰ সৈতে একেলগে কাম কৰা আৰু তেওঁলোকৰ পৰা শিকিব পোৱাতো গৌৰৱৰ বিষয় বুলিও প্ৰধানমন্ত্ৰীয়ে উল্লেখ কৰে৷
তেওঁ কয় যে দেশৰ সংসদে ১২৫ কোটি ভাৰতীয়ৰ সপোন আৰু কণ্ঠক প্ৰতিনিধিত্ব কৰে৷ সংসদত উত্থাপন কৰা প্ৰতিটো কথাৰ অপৰিসীম মূল্য আছে আৰু ইয়ে গুৰুত্বপূৰ্ণ সমস্যা সমাধান কৰিবলৈ চৰকাৰ আৰু নীতি নিৰ্ধাৰকসকলক এক সুযোগ দিয়ে৷
অনুষ্ঠানত প্ৰধানমন্ত্ৰীয়ে কয় যে সংসদত ব্যাঘাত জন্মালে সাধাৰণ নাগৰিকৰ ওপৰত ইয়াৰ প্ৰভাৱ পৰে৷ সংসদৰ সময় বিনষ্টকৰণে চৰকাৰতকৈ দেশৰহে ক্ষতিসাধন কৰে৷
প্ৰধানমন্ত্ৰীয়ে কয় যে সংসদৰ কাম-কাজ নিয়াৰিকৈ চলিবলৈ দিয়াতো প্ৰতিগৰাকী সাংসদৰ কৰ্তব্য, যাতে সকলো সাংসদে নিজৰ বিষয়সমূহ উত্থাপনৰ সুযোগ লাভ কৰে৷
***
AKT/SH/MS
