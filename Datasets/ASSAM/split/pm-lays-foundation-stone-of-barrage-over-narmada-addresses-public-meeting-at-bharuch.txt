নৰ্মদা নৈৰ ওপৰত নিৰ্মাণ হ’বলগীয়া বান্ধৰ আধাৰশিলা স্থাপন প্ৰধানমন্ত্ৰীৰ, ভাৰুচত ৰাজহুৱা সভাত ভাষণ নৰ্মদা নৈৰ ওপৰত নিৰ্মাণ হ’বলগীয়া ভাদভুত বান্ধৰ আধাৰশিলা স্থাপনৰ লগত সংগতি ৰাখি এখনি ফলক উন্মোচন কৰে প্ৰধানমন্ত্ৰী শ্ৰী নৰেন্দ্ৰ মোদীয়ে।
ভাৰুচত এই উপলক্ষে আয়োজিত অনুষ্ঠানত প্ৰধানমন্ত্ৰীয়ে লগতে উধনা(সুৰাট, গুজৰাট) আৰু জয়নগৰ(বিহাৰ) সংযোগী আন্ত্যোদয়া এক্সপ্ৰেছৰ যাত্ৰাৰো শুভাৰম্ভ কৰে।
প্ৰধানমন্ত্ৰীয়ে গুজৰাট নৰ্মদা সাৰ নিগম লিমিটেডৰ একাধিক প্ৰকল্পৰ আধাৰশিলা স্থাপনৰ লগতে নিৰ্মাণ সম্পূ্ৰ্ণ হোৱা প্ৰকল্পৰ শুভাৰম্ভ কৰে।
ৰাজহুৱা সভাত ভাষণ প্ৰসংগত প্ৰধানমন্ত্ৰীয়ে কয় যে অন্ত্যোদয়া এক্সপ্ৰেছৰ শুভাৰম্ভণি এক উল্লেখযোগ্য কাম হৈছে, যিখনে ঘৰৰ পৰা দূৰৈত থাকি কাম কৰা, বিশেষকৈ উত্তৰপ্ৰদেশ অথবা বিহাৰৰ লোকসকলক উপকৃত কৰিব।
তেওঁ কয় যে ৰে’লখনৰ জৰিয়তে উত্তৰপ্ৰদেশ আৰু বিহাৰৰ লোকসকলে চথ পূজাৰ সময়ত সহজে ঘৰলৈ যাব পাৰিব।
ইপিনে, ইউৰিয়াৰ নীম কোটিঙে কৃষকসকলক উপকৃত কৰাৰ লগতে দুৰ্নীতি তথা ইউৰিয়া চুৰি ৰোধ কৰিব বুলি প্ৰধানমন্ত্ৰীয়ে কয়।
শ্ৰী নৰেন্দ্ৰ মোদীয়ে কয় যে পশুপালনৰ ক্ষেত্ৰত গুজৰাটৰ প্ৰগতিয়ে কৃষকসকলক সহায় কৰিছে।
প্ৰধানমন্ত্ৰীয়ে কয় যে তেওঁ ইতিমধ্যে উত্তৰপ্ৰদেশৰ মুখ্যমন্ত্ৰী যোগী আদিত্যনাথৰ সৈতে কথা পাতিছে আৰু গুজৰাটলৈ এটা দল প্ৰেৰণৰ লগতে পশু আৰোগ্য মেলা সন্দৰ্ভত অধ্যয়ণ কৰিবলৈ কয়।
প্ৰধানমন্ত্ৰীয়ে লগতে কয় যে শেহতীয়াভাৱে বাৰাণসীত এনে মেলা আয়োজন কৰা হৈছে, য’ত তেঁওৰো ভাগ লোৱাৰ সূযোগ হৈছিল।
***
AKT/HS/DB
