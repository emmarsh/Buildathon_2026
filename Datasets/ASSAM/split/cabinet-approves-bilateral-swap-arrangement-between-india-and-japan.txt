প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত আজি অনুষ্ঠিত কেন্দ্ৰীয় কেবিনেট বৈঠকত ভাৰতীয় ৰিভাৰ্ভ বেংক আৰু বেংক জাপানৰ মাজত সৰ্বাধিক ৭৫ বিলিয়ন মাৰ্কিন ডলাৰৰ প্ৰস্তাৱিত দ্বিপাক্ষিক স্বোৱাপ ব্যৱস্থাপনা(বিএছএ) চুক্তি স্বাক্ষৰ কৰিবলৈ অনুমোদন জনাইছে৷
মুল বৈশিষ্ট্যঃ
এই স্বোৱাপ ব্যৱস্থাপনা চুক্তিৰ জৰিয়তে ভাৰত আৰু জাপানৰ মাজত বিদেশী মুদ্ৰাৰ হস্ৰকালীন সক্ষমতা পুৰণৰ বাবে বেলেঞ্চ অৱ পেমেণ্টৰ উপযুক্ত স্তৰ বৰ্তাই ৰাখিবলৈ প্ৰয়োজন সাপেক্ষে ৭৫ বিলিয়ন মাৰ্কিন ডলাৰ ঘৰুৱা মুদ্ৰা বিনিময় কৰিব পাৰিব৷
সা-সুবিধাঃ
বিএছএ হৈছে জটিল সময়ত কৌশলগত উদ্দেশ্যত সহায় কৰা আৰু আন্তঃৰাষ্ট্ৰীয় আস্থা প্ৰতিষ্ঠাৰে ভাৰত আৰু জাপানৰ মাজত পাৰস্পৰিক সহযোগিতা বৃদ্ধইৰ উপযুক্ত উদাহৰণ৷ এই সুবিধাই ভাৰতত ব্যৱহাৰৰ বাবে পৰ্যাপ্ত মুলধনৰ যোগান ধৰিব৷ তদুপৰি, এই ব্যৱস্থাপনাই দেশৰ বিদেশী মুদ্ৰাৰ বিনিময়ৰ হাৰ সুস্থিৰ কৰি ভাৰতীয় কোম্পানীৰ আশা-আকাংক্ষা বৃদ্ধি কৰিব৷ এই স্বোৱাপ ব্যৱস্থাপনাই ঘৰুৱা মুদ্ৰা আৰু বিশেষকৈ আৰবিআইৰ বিনিময়ৰ হাৰৰ ক্ষেত্ৰত দেখা দিয়া দ্বিধাবোধ আঁতৰাই বেলেঞ্চ অৱ পেমেণ্টৰ জটিলতা দূৰীকৰণত সহায় কৰিব৷
এই ব্যৱস্থাপনা ভাৰত আৰু জাপানৰ মাজত পাৰস্পৰিক অৰ্থনৈতিক সহযোগিতা আৰু বিশেষকৈ কৌশলগত আৰু বৈশ্বিক সহযোগিতাৰ আন এক মাইলৰ খুঁটি হৈ ৰ’ব৷
***
AKT/DB
