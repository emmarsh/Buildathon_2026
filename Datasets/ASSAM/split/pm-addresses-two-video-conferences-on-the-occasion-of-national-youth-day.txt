ৰাষ্ট্ৰীয় যুৱ দিৱস উপলক্ষে প্ৰধানমন্ত্ৰীয়ে আজি ভিডিঅ’ কনফাৰেন্সৰ মাধ্যমেৰে দুটাকৈ গুৰুত্বপূৰ্ণ অনুষ্ঠানত ভাগ লয়৷
গ্ৰেটাৰ নয়দাস্থিত গৌতম বুদ্ধ বিশ্ববিদ্যালয়ত অনুষ্ঠিত ৰাষ্ট্ৰীয় যুৱ মহোৎসৱৰ উদ্বোধনী অনুষ্ঠানত প্ৰধানমন্ত্ৰীয়ে পিএছএলভি-চি৪০ৰ সফল উৎক্ষেপনৰ বাবে ইছৰোক অভিনন্দনেৰে ভাষণ আৰম্ভ কৰে৷ মহাকাশ ক্ষেত্ৰত আমাৰ প্ৰগতিয়ে দেশৰ নাগৰিকক উপকৃত কৰিব আৰু উন্নয়নৰ যাত্ৰাক উদগণি যোগাব বুলি প্ৰধানমন্ত্ৰীয়ে উল্লেখ কৰে৷
২০১৭ৰ ডিচেম্বৰৰ ‘মন কি বাত’ অনুষ্ঠানত তেওঁ জিলাসমূহত ‘ম’ক পাৰ্লিয়ামেণ্ট’ আয়োজনৰ প্ৰসংগ উত্থাপন কৰাৰ কথা প্ৰধানমন্ত্ৰীয়ে স্মৰণ কৰে৷ এইধৰণৰ ম’ক পাৰ্লিয়ামেণ্টে আমাৰ যুৱ প্ৰজন্মৰ মাজত আলোচনা কৰাৰ উদ্যম বৃদ্ধি কৰিব বুলি তেওঁ কয়৷ প্ৰধানমন্ত্ৰীয়ে পুনৰ কয় যে ১৯৪৭ চনৰ পাছত জন্ম গ্ৰহণ কৰা বাবে আমি স্বাধীনতা সংগ্ৰামত ভাগ লোৱাৰ সৌভাগ্য অৰ্জন নকৰিলো৷ কিন্তু আমি আমাৰ স্বাধীনতা সংগ্ৰামীসকলৰ সপোন সাৰ্থক কৰাৰ সুবৰ্ণ সুযোগ লাভ কৰিছো৷ আমি এনেকুৱা এখন ভাৰতবৰ্ষ গঢ় দিব লাগিব, যাৰ বাবে আমাৰ স্বাধীনতা সংগ্ৰামীসকলে সপোন দেখিছিল৷
প্ৰধানমন্ত্ৰীয়ে কয় যে আমি দেশৰ যুৱ প্ৰজন্মক চাকৰি সৃষ্টিকাৰী হিচাপে গঢ়িব বিচাৰো৷ তেওঁলোক তৰুণ হোৱাৰ লগতে উদ্ভাৱনী শক্তিৰ অধিকাৰী হ’ব লাগিব।
প্ৰধানমন্ত্ৰীয়ে মন কৰিছে যে কিছুমান মানুহে আজিৰ যুৱ প্ৰজন্মৰ ধৈৰ্য আৰু সহনশীলতা গুণ নাই বুলি কয়৷ কিন্তু তেওঁ অনুভৱ কৰে যে ইয়ে আমাৰ যুৱ-প্ৰজন্মৰ উদ্ভাৱনী শক্তিক জাগ্ৰত কৰে৷ ইয়ে আমাৰ যু প্ৰজন্মক অভিনৱ ধৰণে চিন্তা কৰি নতুন উদ্ভাৱন কৌশল সৃষ্টিত সক্ষম কৰি তুলে৷ ক্ৰীড়াক জীৱনৰ এক অংশ কৰি ল’বলৈ প্ৰধানমন্ত্ৰীয়ে দেশৰ নতুন প্ৰজন্মক আহ্বান জনায়৷
কৰ্ণাটকৰ বেলাগাভীত অনুষ্ঠিত ৰাষ্ট্ৰীয় যুৱ দিৱস আৰু সৰ্ব ধৰ্ম সভা সম্বোধন কৰি প্ৰধানমন্ত্ৰীয়ে কয় যে স্বামী বিবেকানন্দই ভাতৃত্ববোধৰ ওপৰত গুৰুত্ব দিছিল৷ তেওঁ বিশ্বাস কৰিছিল যে আমাৰ কল্যাণ ভাৰতৰ বিকাশৰ ওপৰত নিৰ্ভৰশীল৷
শ্ৰী নৰেন্দ্ৰ মোদীয়ে কয় যে বিশ্বৰ পশ্চিম প্ৰান্তত ভাৰতৰ বিৰুদ্ধে থকা বিভিন্ন অপপ্ৰচাৰ স্বামী বিবেকানন্দই ভূল প্ৰমাণিত কৰিছিল৷ সামাজিক ব্যাধিৰ বিৰুদ্ধেও তেওঁ মাত মাতিছিল৷
কিছুমান ব্যক্তিয়ে দেশখন বিভাজন কৰাৰ অপচেষ্টাত ব্যস্ত আছে আৰু আমাৰ যুৱ প্ৰজন্মই তেনে শক্তিক ইয়াৰ যোগ্য প্ৰত্যুত্তৰ দি আহিছে বুলি প্ৰধানমন্ত্ৰীয়ে কয়৷ আমাৰ যুৱ প্ৰজন্ম কেতিয়াও বিপথে পৰিচালিত নহয়৷ তেওঁ পুনৰ কয় যে ভাৰতৰ যুৱ প্ৰজন্ময়ে স্বচ্চ ভাৰত অভিযানক সফল কৰি তুলিছে৷ সমাজৰ হৈ সেৱা আগবঢ়োৱা কেইবাগৰাকীও সাধু-সন্তৰ গৃহভূমি ভাৰতবৰ্ষ বুলিও প্ৰধানমন্ত্ৰীয়ে উল্লেখ কৰে৷
প্ৰধানমন্ত্ৰীয়ে কয় যে সেৱা ভৱ আমাৰ সংস্কৃতিৰ এক অংশ৷ সমগ্ৰ দেশত কেইবাটাও সংগঠন আৰু যথেষ্টসংখ্যক ব্যক্তিয়ে নিস্বাৰ্থভাৱে সমাজৰ হৈ সেৱা আগবঢ়াই আহিছে৷ ৰাজহুৱা স্থানত শৌচমুক্ত দেশ হিচাপে ভাৰতক গঢ়ি তুলিবলৈ প্ৰধানমন্ত্ৰীয়ে সকলোকে আহ্বান জনায়৷
***
AKT/HS/MS
