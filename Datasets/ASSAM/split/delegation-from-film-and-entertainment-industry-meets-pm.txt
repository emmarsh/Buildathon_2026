ছবি আৰু বিনোদন উদ্যোগৰ এটি প্ৰতিনিধি দলে আজি মুম্বাইত প্ৰধানমন্ত্ৰী শ্ৰী নৰেন্দ্ৰ মোদীক সাক্ষাৎ কৰে৷ প্ৰতিনিধি দলটোত আছিল এই উদ্যোগৰ প্ৰযোজক আৰু কোম্পানীৰ চিইঅ’সকল৷
অদূৰ ভৱিষ্যলৈ ভাৰতক ৫ মিলিয়ন ডলাৰৰ অৰ্থনীতি হিচাপে গঢ় দিবলৈ প্ৰধানমন্ত্ৰী মোদীয়ে যি লক্ষ্য ধাৰ্য কৰিছে, তাৰ প্ৰতি প্ৰতিনিধি দলটোৱে পূৰ্ণ সমৰ্থন আগবঢ়ায়৷ তেওঁলোকে ভাৰতত মিডিয়া আৰু বিনোদন উদ্যোগৰ প্ৰচুৰ সম্ভাৱনা সন্দৰ্ভত এক পৰ্যালোচনা দাঙি ধৰে আৰু কয় যে এই খণ্ডই প্ৰধানমন্ত্ৰীৰ লক্ষ্য পূৰণৰ দিশত এক গুৰুত্বপূৰ্ণ ভূমিকা পালন কৰিব পাৰে৷
প্ৰতিনিধি দলটোৱে বিনোদন জগতৰ বাবে জিএছটি হাৰ নিম্ন আৰু সমান ৰাখিবলৈ প্ৰধানমন্ত্ৰীক আহ্বান জনায়৷
বিভিন্ন আঁচনি আৰু কাৰ্যকৰী পদক্ষেপেৰে মুম্বাইক গোলকীয় বিনোদন কেন্দ্ৰ হিচাপে গঢ় দিবলৈ তেওঁলোকে প্ৰধানমন্ত্ৰীক অনুৰোধ জনায়৷
প্ৰধানমন্ত্ৰীয়ে কয় যে ভাৰতৰ বিনোদন উদ্যোগে সমগ্ৰ বিশ্বতে বিপুল জনপ্ৰিয়তা অৰ্জন কৰিছে৷ ভাৰতৰ সুনাম আৰু মৰ্যদা আন্তঃৰাষ্ট্ৰীয় স্তৰত বৃদ্ধি কৰাত ই এক গুৰুত্বপূৰ্ণ ভূমিকা পালন কৰিছে৷ এই খণ্ডৰ প্ৰতি কেন্দ্ৰীয় চৰকাৰৰ দৃষ্টিভংগী সদায় ইতিবাচক আৰু তেওঁলোকৰ দিহা-পৰামৰ্শক গুৰুত্বসহকাৰে গ্ৰহণ কৰা হ’ব৷
বৈঠকত ভাগ লোৱা প্ৰতিনিধি দলটোৰ অন্যতম সদস্য আছিল—শ্ৰী অক্ষয় কুমাৰ, শ্ৰী অজয় দেৱগণ, শ্ৰী ৰাকেশ ৰোছন, শ্ৰী প্ৰসুন যোশী, শ্ৰী কৰণ জোহৰ আৰু শ্ৰী সিদ্ধাৰ্থ ৰয় কাপুৰ৷
****
AKT/SH/MS
