মাননীয় জো কনছেপচিয়ন,
অধ্যক্ষ, আছিয়ান বাণিজ্য উপদেষ্টা পৰিষদ;
মাননীয় অতিথিবৃন্দ,
উপস্থিত বিশিষ্ট ব্যক্তিসকল,
সৰ্বপ্রথমে, কিছু সময় পলম হোৱাৰ বাবে মই আপোনালোকৰ ওচৰত ক্ষমা বিচাৰিছো।
ৰাজনীতিৰ দৰে বাণিজ্যিক কাম-কাজো সময় আৰু সেয়া সঠিকভাবে অনুসৰণ কৰাটো অতি গুৰুত্বপূর্ণ।
কিন্তু কেতিয়াবা কেতিয়াবা আমাৰ অ্প্ৰাণ চেষ্টা কৰিলেও সেয়া সময়মতে সম্ভৱ হৈ নুঠে।
ফিলিপাইনছৰ প্রথম ভ্ৰমণলৈ আহি আৰু মেনিলাত উপস্থিত থাকিবলৈ পাই মই অত্যন্থ সুখ অনুভৱ কৰিছো।
ভাৰত আৰু ফিলিপাইনছৰ মাজত কেতবোৰ বিষয়ত যথেষ্ট সাদৃশ্য আছে:
আমাৰ দুয়োখন দেশতে বহুত্ববাদী সমাজ ব্যৱস্থা আৰু এক ব্যাপক গণতন্ত্র বিদ্যমান।
বিশ্বৰ দ্রুত বিকাশশীল অর্থনীতিৰ দেশসমূহৰ ভিতৰত আমাৰ দুয়োখন দেশেই অন্যতম।
আমাৰ দুয়ো দেশৰ জনসংথ্যাৰ গৰিষ্ঠ সংখ্যকেই তৰুণ আৰু আশা-আকাংক্ষাত উদ্দীপ্ত লোক, যিসকল অতি পৰিশ্রমী আৰু উদ্ভাৱনী প্রচেষ্টাৰ প্ৰতি বিশেষভাৱে আগ্রহী।
কেৱল ইমানেই নহয়, ভাৰতৰ দৰে ফিলিপাইনছ চৰকাৰেও পৰিৱর্তন বিচৰাৰ লগতে, অন্তর্ভুক্তিমূলক বিকাশ, আন্তঃগাঁথনিৰ উন্নয়ন আৰু দুর্নীতিৰ বিৰুদ্ধে জেহাদ ঘোষণাৰ প্ৰতি আগ্রহী।
আমাৰ শীর্ষস্থানীয় কেইবাটাও তথ্যপ্রযুক্তি প্ৰতিষ্ঠানে যে ইয়াৰ বিনিয়োগ প্রচেষ্টাৰ সৈতে জড়িত হৈছে, তাক লৈ আচৰিত হ’বলগীয়া একো নাই।
তাৰ জৰিয়তে হাজাৰ হাজাৰ কর্মসংস্থাপনৰ সুযোগ সৃষ্টিৰ সমান্তৰালভাৱে ফিলিপাইনছৰ সেৱা ব্যৱস্থাটোক সমগ্ৰ বিশ্বত উপলব্ধ হোৱাটো সম্ভৱ হৈছে।
বন্ধুসকল,
আজি পুৱাৰ ভাগত আছিয়ান সন্মিনলৰ শুভাৰম্ভণি অনুষ্ঠানত ৰামায়ণৰ আধাৰিত ‘ৰাম হৰি’ শীৰ্ষক এটি নৃত্যানুষ্ঠান পৰিবেশন কৰা আমি প্রত্যক্ষ কৰিলো।
ভাৰত আৰু আছিয়ানৰ অন্তৰ্ভূক্ত দেশসমূহৰ জনসাধাৰণ কেনেকৈ ঐতিহাসিক দিশৰ পৰাও পৰস্পৰৰ মাজত মিলিত হৈছে তাতে সেই নৃত্যৰ জৰিয়তে তুলি ধৰা হৈছে।
এই বন্ধন কেৱল ঐতিহাসিকেই নহয়, ই হৈছে সদা প্রাণোচ্ছল এক মিলিত ঐতিহ্যৰ বন্ধন।
আমাৰ চৰকাৰৰ ‘এক্ট ইষ্ট’ নীতিৰ প্ৰধান কেন্দ্রবিন্দু হৈছে এই অঞ্চলটো।
আছিয়ানৰ অন্তৰ্ভূক্ত প্রত্যেকখন দেশৰ সৈতে আমাৰ এক ব্যতিক্রমী ৰাজনৈতিক তথা জনসাধাৰণৰ মাজত পাৰস্পৰিক সম্পর্ক আছে।
আমাৰ অর্থনৈতিক আৰু বাণিজ্যিক সম্পর্ককো আমি সেই উচ্চতালৈ উন্নীত কৰাৰ বাবে আগ্রহী।
বন্ধুসকল,
ভাৰতৰ পৰিৱৰ্তন প্রক্রিয়াৰ কাম অভূতপূৰ্ব গতিত আগুৱাই গৈছে।
এক সহজ, ফলপ্ৰসূ আৰু স্বচ্ছ প্রশাসনিক ব্যৱস্থা গঢ়ি তোলাৰ লক্ষ্যৰে প্রশাসন আৰু পৰিচালনাক যাতে অধিক ভালকৈ আৰু দক্ষ কৰি তুলিব পৰা যায়, সেয়া নিশ্চিত কৰাৰ বাবে আমি দিন-ৰাতিয়ে অহৰহ পৰিশ্রম কৰি আহিছো।
মই আপোনালোকক এটা উদাহৰণ দিব বিচাৰিছোঃ আমি প্ৰাকৃতি সম্পদৰে ধৰি দূৰসংযোগ স্পেকট্রাম, কয়লা খনি আৰু অন্যান্য খনিজ পদার্থৰ নিলাম ব্যৱস্থাক আমি মুক্ত কৰিছো।
এইবোৰৰ পৰা প্রায় ৭৫ বিলিয়ন মার্কিন ডলাৰ ৰাজহ সংগ্ৰহ হৈছে।
প্রযুক্তি ব্যৱহাৰৰ জৰিয়তে এফালে যেনেকৈ আমি আমাৰ দায়িত্বশীলতাৰ প্রসাৰ ঘটাইছো, আনফালে সিমানেই বৈষম্য আৰু দুর্নীতিক হ্ৰাস কৰিবলৈ সক্ষম হৈছো।
আর্থিক লেনদেন আৰু কৰ ব্যৱস্থাত আমি এক অভিন্ন পৰিচিতি ব্যৱস্থা আৰম্ভ কৰিছো যাৰ ফলাফল ইতিমধ্যে সকলোৱে প্ৰত্যক্ষ কৰিছে।
এই সকলো প্রচেষ্টা আৰু তাৰ সমান্তৰালভাৱে উচ্চ মূল্যৰ বেংক নোটৰ বিমুদ্রাকৰণ আমাৰ অর্থনীতিৰ এক বিশাল ক্ষেত্রক ব্যৱহাৰিক কৰি তুলিছে।
নতুন কৰদাতাসকলৰ আয়কৰ ৰিটার্ন দাখিলৰ সংখ্যাও দুগুনলৈ বৃদ্ধি পাইছে।
অন্যহাতে, ডিজিটেল পদ্ধতিত লেনদেনৰ হাৰ এবছৰৰ ভিতৰতে ৩৪ শতাংশলৈ বৃদ্ধি পাইছে।
কাৰণ, কম নগদ ধনৰ অর্থনীতিৰ দিশত আমি ক্রমান্বয়ে আগুৱাই গৈছো।
সাধাৰণ জনতাৰ ওচৰত সহজে পোৱাৰ লক্ষ্যেৰে আমি প্ৰযুক্তিৰ আশ্রয় লৈছো।
নাগৰিকসলকৰ সৈতে যোগাযোগ ৰক্ষাৰ বাবে আমি ‘মাই গভ’ নামেৰে এক অনলাইন ব্যৱস্থা গঢ় দিছো, যাৰ জৰিয়তে প্রায় ২ নিযুট লোক নাগৰিকে আমাৰ নীতি আৰু আঁচনি সংক্রান্তীয় বিভিন্ন ধৰণৰ পৰামর্শ লাভ কৰিবলৈ সক্ষম হৈছো।
আমি ‘প্রগতি’ অৰ্থাৎ ইতিবাচক কর্মপ্রচেষ্টা আৰু সময়ানুৱৰ্তী ৰূপায়ণ সম্পর্কীয় এটা নতুন আন্তঃগাঁথনিমুলক মঞ্চ আৰম্ভ কৰিছো।
এই মঞ্চতে দেশৰ বিভিন্ন প্রান্তৰ কর্মী আৰু বিষয়াসকলৰ সৈতে ভিডিঅ’ কনফাৰেন্সৰ জৰিয়তে আঁচনি ৰূপায়ণ আৰু জনসাধাৰণৰ অভাৱ-অভিযোগৰ সমাধান সম্পর্কীয় বিষয়বোৰ আমি পর্যালোচনা কৰাৰ সুযোগ পাও।
‘ন্যূনতম চৰকাৰ, সর্বোচ্চ প্রশাসন’–এই নীতিৰ ওপৰত গুৰুত্ব আৰোপ কৰি আমি বিগত তিনি বছৰত ইতিমধ্যে ১,২০০তকৈ অধিক অপ্রচলিত আইন বাতিল কৰিছো।
দেৱলীয়া আৰু ঋণ অনাদায় সম্পর্কীয় নতুন নতুন আইন আৰু প্রতিষ্ঠাগত ব্যৱস্থা আৰু তাৰ সমান্তৰালভাৱে আইপিআৰ আৰু মধ্যস্থতা সম্পৰ্কীয় বিষয়বোৰ আমি এটা এটাকৈ আৰম্ভ কৰিছো।
পৰিৱেশ সংক্রান্তীয় অনুমতি আদায়ৰ বাধ্যবাধকতাৰ পৰা আমি প্ৰায় ৩৬টামান শ্বেত উদ্যোগ মুক্ত কৰে দিছো।
কোনো সংস্থা বা কোম্পানীৰ নথিভুক্তিকৰণ এতিয়া একেদিনাই সম্ভৱ হয়।
উদ্যোগৰ অনুজ্ঞাপত্ৰৰ দৰে বিষয় বিষয়টো আমি সৰল কৰি তুলিছো আৰু পৰিবেশ আৰু বন সংক্রান্তীয় অনুমতি পত্র লাভৰ বাবে অনলাইনৰ মাধ্যমত আবেদন ব্যৱস্থাৰ আৰম্ভ কৰিছো।
এই সকলোবোৰ নতুন বাণিজ্যিক উদ্যোগ গঢ়ি তোলাৰ কামক অধিক সহজ কৰি তুলিছে।
ইয়াৰ ফল পোৱাটো স্বাভাবিক।
সহজে বাণিজ্যিক কাম-কাজ কৰিব পৰাৰ ক্ষেত্রত চলিত বছৰৰ বিশ্ব বেংকে ঘোষণা কৰাৰ সূচকাংক অনুসৰি ভাৰতে ৩০টা স্থান আগুৱাই গৈছে।
চলিত বছৰত এনে উত্থান অন্য কোনে দেশতে পৰিলক্ষিত হোৱা নাই।
ভাৰতৰ দীর্ঘম্যাদী সংস্কাৰ প্রচেষ্টাৰ ই এক সফল স্বীকৃতি।
সমগ্র বিশ্বই বৰ্তমান লক্ষ্য কৰিছে যেঃ
– বিশ্ব অর্থনৈতিক ফোৰামৰ আন্তঃৰাষ্ট্ৰীয় প্রতিযোগিতামুখী সুচকত বিগত দুবছৰত আমি ৩২টা স্থান অতিক্রম কৰিছো।
– ডব্লিউআইপিঅ’ৰ বিশ্ব উদ্ভাৱনী সুচক মতে বিগত দুবছৰত আমাৰ দেশে ২১টা স্থান উন্নীত হৈছে।
– বিশ্ব বেংকৰ ২০১৬ৰ সৰ্বাংগীন সাফল্যৰ সুচক অনুসৰি আমি ১৯টা স্থান আগুৱাবলৈ সক্ষম হৈছো।
বন্ধুসকল,
আমাৰ অর্থনীতিৰ অধিকাংশ ক্ষেত্র এতিয়া প্রত্যক্ষ বিদেশী বিনিয়োগৰ বাবে মুক্ত।
প্রত্যক্ষ বিদেশী বিনিয়োগেৰ ৯০ শতাংশ ক্ষেত্রতে স্বয়ংক্রিয় অনুমোদন ব্যৱস্থা আৰম্ভ কৰা হৈছে।
সেয়েহে, ভাৰত এতিয়া প্রত্যক্ষ বিদেশী বিনিয়োগৰ ক্ষেত্ৰত আগৰণুৱা।
বিগত তিনি বছৰৰ তুলনাত এইবছৰ আমাৰ প্রত্যক্ষ বিদেশী বিনিয়োগৰ পৰিমাণ ৬৭ শতাংশতকৈ অধিক।
সেই কাৰণে বর্তমান আমি বিশ্বত এক সুসংহত অর্থনীতি ৰূপে স্বীকৃতি লাভ কৰিছো।
তাতকৈও ডাঙৰ কথাটো হ’ল যে এই সকলোৰে মাইল খুঁটি শেহতীয়াভাৱে কৰা কেইটামান সংস্কাৰমুলক ব্যৱস্থাৰ আগতেই স্থাপন হৈছে।
চলিত বৰ্ষৰ জুলাই মাহত আমি সমগ্ৰ দেশত অভিন্ন সামগ্ৰী আৰু সেৱা কৰ ব্যৱস্থা প্ৰৱৰ্তনৰ দৰে দুঃসাধ্য সাধন কৰিবলৈ সক্ষম হৈছো।
ইয়াৰ ফলত ভাৰতত ৰাজ্য আৰু কেন্দ্রীয় পর্যায়ত কেইবাপ্ৰকাৰৰ কৰ আৰোপৰ ব্যৱস্থা বিলুপ্ত কৰা হৈছে।
আমাৰ দেশৰ বিশালতা তথা বৈচিত্র্য আৰু ৰাষ্ট্র পৰিচালনাৰ যুক্তৰাষ্ট্রীয় ধ্যান-ধাৰণাৰ পৰিপ্ৰেক্ষিতত এই সফলতা কোনো ক্ষেত্ৰতে কম নহয়।
এতিয়াও এয়া যথেষ্ট বুলি আমি ভাবিব পৰা নাই।
বন্ধুসকল,
ভাৰতৰ বহু সংখ্যক লোকৰ বেংকিং ব্যৱস্থাৰ আওঁতালৈ অহা নাছিল।
ইয়াৰ ফলত সঞ্চয় আৰু প্রতিষ্ঠানগত ঋণৰ সুযোগ-সুবিধাৰ পৰা তেওঁলোক বঞ্চিত হৈ আছিল।
কিন্তু ‘জন ধন যোজনা’ৰ জৰিয়তে কেইটামান মাহৰ ভিতৰতে কোটি কোটি ভাৰতীয়ৰ জীৱনত পৰিৱর্তন সূচনা হয়।
এবছৰৰ ভিতৰতে দেশৰত ১৯ কোটি ৭০ লাখ বেংক একাউণ্ট খোলা পৰিলক্ষিত হৈছে।
চলিত বৰ্ষৰ আগষ্ট মাহলৈকে ভাৰতৰ বেংকসমূহত এনে ২৯ কোটি একাউণ্ট খোলা হৈছে।
নগদ ধন অবিহনে খুব সহজে আর্থিক লেনদেন কৰিব পৰাকৈ প্রায় ২০ কোটি ৰুপে কার্ড বৰ্তমানলৈকে বিতৰণ কৰা হৈছে।
ইয়াৰ দ্বাৰা বেংকি সেৱাৰ সৈতে দৰিদ্র লোকসকলক জড়িত কৰাৰ ফলত চৰকাৰী কাম-কাজত দুর্নীতিৰ মোকাবিলাৰ ক্ষেত্রত এক গুৰুত্বপূর্ণ ভূমিকা পালন কৰিছে।
বর্তমান দৰিদ্র লোকসকলৰ একাউণ্টত ৰাজসাহাৰ্য প্রত্যক্ষ লাভ হস্তান্তৰ ব্যৱস্থাৰ জৰিয়তে কম সময়তে জমা কৰিব পৰা হৈছে।
ইয়াৰ ফলত এফালে যিমান বৈষম্যৰ আশংকা দূৰ হৈছে, আনফালে সিমানেই যাবতীয় ফাঁকি-ফুকা আৰু ত্রুটি-বিচ্যুতিও হ্ৰাস কৰিব পৰা হৈছে।
১৪ কোটি ৬০ লাখতকৈও অধিক লোকে তেওঁলোকৰ বেংক একাউণ্টত এতিয়া কেৱল ৰন্ধন গেছৰ বিপৰীতে নগদ ৰাজসাহাৰ্যৰ সুযোগ লাভ কৰিছে।
এই ধৰণৰ ৫৯খন পৃথক চৰকাৰী আঁচনিৰ ক্ষেত্রত প্রত্যক্ষ লাভ হস্তান্তৰৰ সুযোগ সম্প্রসাৰিত হৈছে।
যোগ্য আৰু সঠিক সুফল লাভ কৰোতাৰ বেংক একাউণ্টসমূহত হস্তান্তৰিত ৰাজসাহাৰ্যৰ পৰিমাণ ১০বিলিয়ন মার্কিন ডলাৰ হ’ব।
বন্ধুসকল,
শেহতীয়া সন্মিলনসমূহৰ প্রধান বিষয়সমূহৰ অন্যতম হ’ল উদ্যমিতা, যাৰ পৰিপেক্ষিতত ভাৰতে ‘মেক ইন ইণ্ডিয়া’ নামেৰে এক বিশেষ অভিযান আৰম্ভ কৰিছে।
এই উদ্যোগৰ জৰিয়তে আন্তঃৰাষ্ট্ৰীয় মূল্য শৃঙ্খলাত এক প্রধান ভূমিকাত অৱতীর্ণ হোৱাৰ বাবে ভাৰতৰ পৰিৱৰ্তনৰ লক্ষ্যৰ বাবে আমি প্ৰতিশ্ৰুতিবদ্ধ।
ভাৰতক আমি বিশ্বৰ এক বিশেষ উৎপাদন কেন্দ্ৰ হিচাপে গঢ়ি তুলিবলৈ আগ্রহী।
তাৰবাবে আমাৰ দেশৰ যুবশক্তিক আমি চাকৰি প্ৰত্যাশীৰ বিপৰীতে চাকৰি সৃষ্টিকাৰী হিচাপে গঢ়ি তুলিব বিচাৰো।
ইয়াৰ বাবে আমি ‘ষ্টার্ট আপ ইণ্ডিয়া’ আৰু ‘ষ্টেণ্ডআপ ইণ্ডিয়া’ৰ দৰে আঁচনি শুভাৰম্ভ কৰিছো।
ক্ষুদ্র উদ্যোগীসকলক শিল্পোৎসাহী কৰি তোলাৰ ক্ষেত্রত আর্থিক ঋণ সাহাৰ্য ব্যৱস্থা এক বাধা হিচাপে দেখা দিছিল।
সেয়েহে, ভাৰতত প্রথমবাৰলৈ সীমিত চর্তত ৯ কোটিতকৈও অধিক ক্ষুদ্র উদ্যোগীৰ বাবে ‘মুদ্রা’ যোজনাৰ জৰিয়তে ঋণ সাহাৰ্যৰ প্রসাৰ ঘটোৱা হৈছে।
এই সংখ্যা ফিলিপাইনছৰ মুঠ জনসংখ্যাৰ সমান।
ইয়াৰ ফলত দেশৰ অর্থনীতিত ক্ষুদ্র উদ্যোগীসকলৰ অৱদানক স্বীকৃতি দিয়াৰ লগতে ব্যৱসায়িক দিশৰ পৰা কর্মীসকলক সবলীকৰণৰ ব্যৱস্থা কৰা হৈছে।
মই লক্ষ্য কৰিছো যে ফিলিপাইনছ আৰু আছিয়ান অঞ্চল উদ্যোগ প্রচেষ্টাৰ ওপৰত বিশেষভাবে গুৰুত্ব দিয়া হৈছে।
এই সন্মিলনত উদ্যোগীসকলৰ প্রয়োজনৰ খাতিৰত আছিয়ানৰ ফালৰ পৰা পৰামর্শ আৰু মাৰ্গদর্শনৰ ব্যৱস্থা কৰা হৈছে।
নিঃসন্দেহে ই এক প্রশংসনীয় পদক্ষেপ।
সঁচা কথা কবলৈ হ’লে অদূৰ ভৱিষ্যতে দক্ষিণ আৰু দক্ষিণ-পূব এছিয়া আন্তঃৰাষ্ট্ৰীয় উন্নয়নৰ ক্ষেত্রত এক বিশেষ চালিকাশক্তি হিচাপে পৰিগণিত হোৱাৰ দিশত অগ্ৰসৰ হৈছে।
সেয়েহে আছিয়ানৰ সৈতে ঘনিষ্ঠ সম্পৰ্ক ৰক্ষা কৰি চলাটো ভাৰতৰ এক বিশেষ লক্ষ্য আৰু উদ্দেশ্য।
এই অঞ্চলটিৰ বাবে আমি স্থল, জল আৰু আকাশীপথৰ সংযোগ আৰু যোগাযোগ ব্যৱস্থা গঢ়ি তুলিবলৈ আগ্রহী।
দক্ষিণ-পূব এছিয়াৰ অন্যান্য দেশসমূহক জড়িত কৰাৰ লক্ষ্যৰে ম্যনমাৰ আৰু থাইলেণ্ডৰ সৈতে এক ত্রিপাক্ষিক ঘাইপথ গঢ়ি তোলাৰ কাম ইতিমধ্যে আৰম্ভ হৈছে।
ভাৰত আৰু আছিয়ানৰ সদস্য দেশসমূহৰ সৈতে সমুদ্রপথত পৰিবহণ সম্পর্কীয় এখন চুক্তিৰ ক্ষীপ্ৰতাৰে সম্পাদন কৰাৰ দিশত আমি অগ্ৰসৰ হৈছো।
সামুদ্রিক দিশৰ পৰা আমাৰ চুবুৰীয়া দেশসমূহৰ সৈতে উপকূলৱর্তী জাহাজ সেৱা আৰম্ভ কৰাৰ বাবে আমি পথ আৰু উপায় অন্বেষণ কৰি আছো।
বিমান যোগাযোগৰ ক্ষেত্রত ভাৰতৰ চাৰিখন মেট্রো চহৰৰ সৈতে আছিয়ান সদস্য ৰাষ্ট্রসমূহৰ পৰা প্রতিদিনে এবাৰকৈ সেৱা আৰম্ভ কৰাৰ ক্ষেত্ৰত যথেষ্ট সুযোগ আছে।
তদুপৰি, আন ১৮টা গন্তব্য স্থানলৈ বিমান সেৱা শুভাৰম্ভ কৰাৰ সুযোগ আছে।
ভাৰতত পর্যটনৰ প্রসাৰত অনলাইন ভিছা পদ্ধতিৰ দৰে কেতবোৰ ব্যৱস্থা গঢ়ি তুলিবলৈ আমি পদক্ষেপ লৈছো।
বিশ্বৰ ভিতৰত ভাৰতত ক্ষীপ্ৰগতিত পর্যটনৰ প্রসাৰ ঘটিছে।
একেদৰে যোগাযোগেৰ বিষয়টোক বিশেষ গুৰুত্ব প্ৰদান কৰি অহা মাহত নতুন দিল্লীত আছিয়ান-ভাৰত যোগাযোগ সম্পর্কীয় সন্মিলন অনুষ্ঠিত কৰাৰ বাবে প্ৰস্তুতি চলাইছে।
সকলো আছিয়ান সদস্য ৰাষ্ট্ৰৰ মন্ত্রী, চৰকাৰী বিষয়া-কর্মী আৰু বাণিজ্যিক প্রতিনিধিসকলে তাত অংশগ্রহণ কৰিব।
ভাৰতে যিদৰে এই অঞ্চলৰ ব্যৱসায়-বাণিজ্যৰ সুযোগ-সুবিধা প্রসাৰৰ কথা চিন্তা কৰিছে, তাকলৈ মই নিশ্চিত যে আছিয়ানৰ বাণিজ্য সংস্থাসমূহেও ভাৰতত বাণিজ্যিক উদ্যোগ গ্রহণৰ সম্ভাৱনাক স্বীকাৰ কৰিছে।
আপোনালোকৰ ভিতৰত বহুতেই যেতিয়া ভাৰতৰ সৈতে ইতিমধ্যে নিবিড়ভাবে যুক্ত হৈছে, অন্যসকলে তেতিয়া হয়তো চিন্তা কৰিছে যে এই সম্ভাৱনাক কিদৰে কামত লগাব পৰা যায়।
অহা বছৰৰ জানুৱাৰীত আছিয়ান-ভাৰত স্মাৰক সন্মিলনৰপ্ৰতি সংগতি ৰাখি আমি আছিয়ান-ভাৰত বাণিজ্য আৰু বিনিয়োগ বৈঠক তথা প্রদর্শনীৰো আয়োজন কৰিবলৈ আগবাঢ়িছো।
তাত সকলোকে অংশগ্রহণৰ বাবে মই আপোনালোকক আমন্ত্রণ জনাইছো।
এই ধৰণৰ আছিয়ানকেন্দ্রিক এক বৃহত্তম বাণিজ্যিক অনুষ্ঠান এই প্রথমবাৰলৈ ভাৰতত অনুষ্ঠিত হোৱাৰ দিশত অগ্ৰসৰ হৈছে।
আপোনালোকৰ উন্নয়ন আৰু অগ্রগতিত অংশগ্রহণৰ বাবে ভাৰত যিমান আগ্রহী, ঠিক সিমানেই আমি আছিয়ানৰ সদস্য ৰাষ্ট্ৰসমূহক আমাদৰ উন্নয়ন প্রচেষ্টাৰ অংশীদাৰ হ’বলৈ আমন্ত্রণ জনাইছো।
মাবুহায়!
মৰাংমিগ সালামাৎ!
ধন্যবাদ!
****
AKT/NT/DB
