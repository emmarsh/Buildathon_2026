প্ৰধানমন্ত্ৰী শ্ৰী নৰেন্দ্ৰ মোডীৰ পৌৰহিত্যত কেন্দ্ৰীয় কেবিনেটে ভাৰত আৰু শ্ৰীলংকাৰ মাজত তথ্য প্ৰযুক্তি আৰু ইলেক্ট্ৰ’নিকছৰ ক্ষেত্ৰত সহযোগিতাৰ উত্তৰণৰ বাবে হোৱা বুজাবুজিৰ পত্ৰৰ সূচনা প্ৰদান কৰিছে৷ এই বুজাবুজি পত্ৰ আইন আৰু ন্যায় তথা ইলেক্ট্ৰ’নিকছ আৰু তথ্য প্ৰযুক্তি বিভাগৰ মন্ত্ৰী শ্ৰী ৰবি শংকৰ প্ৰসাদে ১৫ জানুৱাৰী ২০১৮ তাৰিখে শ্ৰীলংকা ভ্ৰমণৰ সময়ত স্বাক্ষৰিত হৈছিল৷ এই বুজাবুজিৰ পত্ৰত ই-গভাৰ্ণেন্স, এম-গভাৰ্ণেন্স, ই-পাব্লিক ছাৰ্ভিচেছ ডেলিভাৰী, চাইবাৰ ছিকিউৰিটী, ছফ্টৱেৰ টেকন’ল’জী পাৰ্ক, ষ্টাৰ্ট-আপচ্ ইক’ছিষ্টেম ইত্যাদি ক্ষেত্ৰত সুক্ষ্ম সহযোগিতাৰ উত্তৰণত গুৰুত্ব দিয়া হৈছে৷
এই বুজাবুজিৰ পত্ৰ দুয়ো পক্ষৰ প্ৰতিনিধিৰ দ্বাৰা গঠিত তথ্য-প্ৰযুক্তি আৰু ইলেক্ট্ৰ’নিকছৰ এক কৰ্ম গোট স্থাপনৰ জৰিয়তে সমাপন কৰা হ’ব৷ আইচিটি ড’মেইনৰ বি২বি আৰু জি২জি দুয়োটাতে দ্বিপাক্ষিক সহযোগিতাৰ সংবৃদ্ধি কৰা হ’ব৷
পচ্ছাদভূমিঃ
ইলেক্ট্ৰ’নিকছ আৰু তথ্য প্ৰযুক্তি (এমইআইটিৱাই)মন্ত্ৰালয়ে সহযোগিতাৰ দ্বিপাক্ষিক তথা আঞ্চলিক পৰিকাঠামোৰ অধীনত তথ্য আৰু যোগাযোগ প্ৰযুক্তি (আইচিটি)ৰ উদ্ভাসিত তথা সীমান্তৱৰ্তী ক্ষেত্ৰসমূহৰ আন্তঃৰাষ্ট্ৰীয় সহযোগিতাক উত্তৰণ কৰাৰ বাবে বাধ্য৷ এমইআইটিৱায়ে বিভিন্ন দেশৰ সহযোগী সংস্থা/এজেন্সীসমূহৰ সৈতে আইচিটিৰ ক্ষেত্ৰত সুক্ষ্ম সহযোগিতা তথা তথ্য বিনিময়ৰ উত্তৰণ কৰাৰ বাবে বুজাবুজিৰ পত্ৰ/চুক্তিপত্ৰ আদিত স্বাক্ষৰ কৰিছে৷ বিভিন্ন দেশসমূহৰ সৈতে সহযোগিতাৰ পৰৱৰ্তী সংবৃদ্ধিৰ বাবে, বিশেষকৈ ভাৰত চৰকাৰে গ্ৰহণ কৰা পদক্ষেপসমূহ যেনে ‘‘ডিজিটেল ইণ্ডিয়া’’, ‘‘মেক ইন ইণ্ডিয়া’’ আদিৰ দৃষ্টিকোণেৰে, প্ৰযুক্তি ক্ষেত্ৰত ব্যৱসায়িক সুবিধাৰ বিস্তাৰৰ বৃদ্ধি হোৱাটো প্ৰয়োজন হৈছে৷ ২০১৫ চনত প্ৰধানমন্ত্ৰীৰ শ্ৰীলংকা ভ্ৰমণে ভাৰতৰ চুবুৰীয়া দেশৰ প্ৰথম নিয়মাৱলীৰ সহযোগিতা সম্পন্ন কৰিছিল৷ তথ্য প্ৰযুক্তি ক্ষেত্ৰৰ সহযোগিতা বৃদ্ধি কৰাৰ বাবে কলম্বোত ইণ্ডিয়ান মিছন আৰু এমইএ সক্ৰিয় সহযোগিতাৰ পৰিকাঠামোত গুৰুত্ব আৰোপ কৰিছে৷ এই ক্ষেত্ৰত, এমইআইটিৱাইয়ে আইচিটি ক্ষেত্ৰসমূহ যেনে ই-গভাৰ্ণেন্স, চাইবাৰ ছিকিউৰিটী, বি২বি পাৰ্টনাৰশ্বিপ, আইটি এডুকেশ্বন আৰু ৰিছাৰ্ছ/ইন’ভেচন ইত্যাদিৰ এক ব্যাপক বুজাবুজিৰ পত্ৰৰ বাবে কথা-বতৰা আগবঢ়াইছে৷
***
AKT/VBA/SH/MANN
