Your Excellency शेख हसीना, Prime Minister of Bangladesh,
भारत और बांग्‍लादेश के विदेश मंत्री,
सुश्री ममता बनर्जी जी, Chief Minister of West Bengal,
बिप्लब कुमार देब जी, Chief Minister of Tripura,
कुछ दिन पहले काठमांडू में बिम्सटेक शिखर सम्मलेन के समय शेख हसीना जी से मेरी मुलाकात हुई थी।उससे पहले भी हम May में शान्तिनिकेतन में, और April में Commonwealth Summit के समय London में मिले थे।
और मुझे प्रसन्नता है कि आज video conference के माध्यम से आपसे एक बार फ़िर रूबरू होने का अवसर मिला।
मैंने पहले भी कई बार कहा है कि पड़ोसी देशों के leaders के साथ पड़ोसियों जैसे ही संबंध होने चाहिए। जब मन किया तो बात होनी चाहिए, जब चाहें visits होने चाहिए। इन सब विषयों पर हमें protocol के बंधन में नहीं रहना चाहिए।
और यह निकटता प्रधानमंत्री शेख हसीना जी के साथ मेरे संपर्क में साफ़-साफ़ दिखाई देती है। अनेक मुलाकातों के अलावा यह हमारी चौथी video conference है, और निकट भविष्य में एक और video conference भी होगी।
इन video conferences की सबसे बड़ी बात है कि हम दोनों देशों के सहयोग के projects का शुभारंभ या उद्घाटन किसी VIP visit का मोहताज़ नहीं है।
Excellency, जब भी हम connectivity की बात करते हैं, तो मुझे हमेशा आपके 1965 के पहले की connectivity बहाल करने के vision का ख़याल आता है।
और मेरे लिए बहुत प्रसन्नता का विषय है कि हम पिछले कुछ वर्षों में लगातार इस दिशा में क़दम उठा रहे हैं।
आज हमने अपनी Power Connectivity बढाई है, और Railway Connectivity को और अधिक गहन करने के लिए दो projects शुरू किए हैं।
2015 में जब मैं बांग्लादेश आया था, तब हमने बांग्लादेश को 500 megawatt की अतिरिक्त बिजली आपूर्ति करने का निर्णय लिया था। और इसके लिए पश्चिम बंगाल से बांग्लादेश का transmission link काम में लिया जा रहा है। इस काम को पूरा करने में सहयोग के लिए मैं मुख्यमंत्री सुश्री ममता बनर्जी का अभिनंदन करता हूँ।
इस project के पूरा होने से अब 1.16 gigawatt बिजली भारत से बांग्लादेश को supply की जा रही है। मैं समझता हूँ कि megawatt से gigawatt का यह quantum jump हमारे संबंधों के शोनाली अध्याय का प्रतीक है।
Railway के क्षेत्र में भी हमारी connectivity लगातार बढ़ रही है। इसमें बांग्लादेश की आतंरिक connectivity, और भारत के साथ connectivity, हमारे सहयोग के प्रमुख पहलू हैं।
अखौड़ा-अगरतला की rail connectivity का काम पूरा होने पर हमारी cross-border connectivity में एक और कड़ी जुड़ जाएगी। इस project में सहयोग के लिए मैं मुख्यमंत्री श्री बिप्लब कुमार देब का अभिनंदन करता हूँ।
प्रधानमंत्री शेख हसीना जी ने बांग्लादेश के विकास के लिए महत्वकांक्षी लक्ष्य तय किये हैं – 2021 तक middle income country, और 2041 तक developed country बनने के उनके vision को साकार करने में सहयोग करना हमारे लिए गर्व का विषय है।
मुझे पूरा विश्वास है कि जैसे-जैसे हम अपने संबंध बढ़ाएंगे और लोगों के बीच रिश्ते मज़बूत करेंगे, वैसे वैसे हम विकास और समृद्धि के नए आसमान भी छूएंगे।
इस काम में सहयोग के लिए और आज के इस कार्यक्रम में उपस्थिति के लिए मैं प्रधानमंत्री शेख हसीना जी का, और पश्चिम बंगाल तथा त्रिपुरा के मुख्यमंत्रियों का हृदय पूर्वक आभार प्रकट करता हूँ।
धन्यवाद।
