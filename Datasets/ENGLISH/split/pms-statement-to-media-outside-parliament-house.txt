संसद का शीतकालीन सत्र आज प्रारंभ हो रहा है। ठंडे माहौल में, ठंडे दिमाग़ से, देश हित के बहुत उत्तम काम होंगे, ऐसा मुझे पूरा भरोसा है। देश की जनता ने हमें सरकार चलाने का जिम्मा दिया है, लेकिन संसद में बैठने वाले सबको देश चलाने का जिम्मा दिया है। और इसलिए, सरकार में बैठे हुए लोग और संसद में बैठे हुए सभी लोग मिलकर के देश को आगे बढ़ाने के काम को प्राथमिकता देते हुए, संसद का सत्र बहुत ही फलदायी हो, परिणामकारी हो – वैसा होगा ऐसा मुझे पूरा विश्वास है। पिछले सत्र में विपक्ष की सकारात्मक भूमिका के कारण बहुत ही अच्छे काम हुए थे। इस बार भी वैसा ही अनुभव रहेगा, वैसा मुझे पूरा भरोसा है। धन्यवाद।
