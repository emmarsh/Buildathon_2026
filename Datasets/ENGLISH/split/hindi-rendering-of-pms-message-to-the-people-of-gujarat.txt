Hindi rendering of PM’s message to the people of Gujarat
गुजरात के प्यारे भाईयों और बहनों,
महात्मा गांधी और सरदार पटेल की धरती पर कल शाम से जिस तरह का माहौल बना है, जिस तरह हिंसा का आश्रय लिया जा रहा है… हम जानते है कि हिंसा से किसी का भला नही होता है।
जीवन में एकता, सब साथ मिलकर चलें, और राज्य के विकास द्वारा ही हर तबके के लोगों का कल्याण करने का प्रयास, हम हमेशा से करते आये हैं। मेरी सभी भाईयों और बहनों से विनती है कि इस समय हमारा एक ही मंत्र होना चाहिए – “शांति”।
हर समस्या का समाधान बातचीत द्वारा निकाला जा सकता है। लोकतंत्र की मर्यादा का पालन हम सबको करना चाहिए। मैं एक बार फिर गुजरात के सभी भाईयों और बहनों को शांति रखने का आग्रह करता हूं। हिंसा के मार्ग पर चलकर कभी कुछ नही मिलता। हम सब साथ मिलकर बातचीत के ज़रिए समस्या का समाधान करें और साथ मिलकर गुजरात को जो नई ऊचाईयों पर ले जाने का प्रयास चल रहा है, उसमें सहयोगी बनें और अपना योगदान दें – यही मेरी सभी गुजरात के भाईयों और बहनों से आग्रहपूर्वक विनती है।
