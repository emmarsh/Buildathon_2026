પ્રધાનમંત્રી શ્રી નરેન્દ્ર મોદી 27 જાન્યુઆરી, 2019નાં રોજ કેરળમાં કોચીની મુલાકાત લેશ.
આ મુલાકાત દરમિયાન કોચીમાં બીપીસીએલનું સંકલિત રિફાઇનરી વિસ્તરણ પરિસર દેશને અર્પણ કરશે.
તેઓ આ જ સ્થળ પેટ્રોકેમિકલ પરિસરનો શિલાન્યાસ પણ કરશે.
પ્રધાનમંત્રી આઇઓસીએલ એલપીજી બોટલિંગ પ્લાન્ટ, કોચી ખાતે માઉન્ડેડ સ્ટોરેજ વેસ્સલનું ઉદઘાટન કરશ અને એટ્ટુમનૂરમાં કૌશલ્ય વિકાસ સંસ્થાનો શિલાન્યાસ કરશે.
ઇન્ટિગ્રેટેડ રિફાઇનરી એક્સપાન્સન કોમ્પ્લેક્સ આધુનિક વિસ્તરણ સંકુલ હશે, જે કોચીની રિફાઇનરીને ભારતમાં સરકારી ક્ષેત્રની સૌથી મોટી રિફાઈનરીમાં પરિવર્તિત કરશે.
આ રિફાઇનરી વૈશ્વિક કક્ષાનાં ધારાધોરણો ધરાવશે.
આ રિફાઇનરી ભારત માટે સ્વચ્છ ઇંધણનાં ઉત્પાદન માટે સજ્જ હશે.
એનાથી આ પ્લાન્ટમાં પેટ્રોકેમિકલ પ્રોજેક્ટ્સ માટે એલપીજી અને ડિઝલનું ઉત્પાદન બમણું થશ તથા ફીડસ્ટોકનું ઉત્પાદન શરૂ થશે.
કોચીનાં આઇઓસીએલ એલપીજી બોટલિંગ પ્લાન્ટનાં માઉન્ડેડ સ્ટોરેજ વેસ્સલ કુલ 4350 એમટીની કુલ સંગ્રહ ક્ષમતા ધરાવશે.
પ્લાન્ટની સંગ્રહ ક્ષમતા પ્લાન્ટની આશરે 6 દિવસની બોટલિંગ ક્ષમતાની એલપીજીની જરૂરિયાત પૂર્ણ કરવા માટે વધારવામાં આવી છે.
આ સુરક્ષિત સ્ટોરેજ વેસ્સલ છે, જે પ્લાન્ટ અને એની આસપાસનાં વિસ્તારો માટે સૌથી વધુ સલામતી સુનિશ્ચિત કરે છે.
પાઇપલાઇન મારફતે એલપીજી પ્રાપ્ત થવાથી માર્ગો પર એલપીજી ટેંકર્સની અવરજવરમાં ઘટાડો થશે.
કોચીમાં બીપીસીએલની રિફાઇનરીમાં પેટ્રોકેમિકલ કોમ્પ્લેક્સ મેક ઇન ઇન્ડિયા પહેલ છે, જેનો ઉદ્દેશ આયાત પરની નિર્ભરતામાં ઘટાડો કરવાનો છ. પ્રોપીલીન ડેરિવેટિવ પેટ્રોકેમિકલ અને પોલીઓલ પ્રોજેક્ટ ઘણાં ડાઉનસ્ટ્રીમ ઉદ્યોગો માટે ઉદીપક બનશે.
પેટ્રોકેમિકલ અને કુદરતી ગેસ મંત્રાલયનાં પીઠબળ સાથે એટ્ટુમનૂરમાં કૌશલ્ય વિકાસ સંસ્થા ઓઇલ અને ગેસ એમ બંને તથા અન્ય ઉદ્યોગોમાં લાયકાત ધરાવતા યુવાનો માટે રોજગારદક્ષતા અને ઉદ્યોગસાહસિકતા વધારવા અને રોજગારલક્ષી તાલીમ પ્રદાન કરશે.
આ વૈશ્વિક કક્ષાની સંસ્થા કેરળ સરકાર દ્વારા ફાળવવામાં આવેલા આઠ એકરનાં પરિસરમાં સ્થાપિત કરવામાં આવશે.
એની ક્ષમતા 20 જુદા-જુદા કૌશલ્યોમાં દર વર્ષે આશરે 1000 યુવાનોને કૌશલ્ય આપવાની હશે.
અગાઉ પ્રધાનમંત્રીએ 15 જાન્યુઆરી, 2019નાં રોજ કેરળની મુલાકાત લીધી હતી, જેમાં તેમણે કોલ્લમ બાયપાસનું ઉદ્ઘાટન કર્યું હતું તથા તિરુવનંતપુરમમાં પહ્મનાભસ્વામી મંદિરની મુલાકાત લીધી હતી.
RP
