મહામહિમ રાષ્ટ્રપતિ એનરિક પેના નીતો
પ્રિય મિત્રો,
આપના ઉદાર સ્વાગત હેતુ આભાર મહામહિમ રાષ્ટ્રપતિ.
ખાસ કરીને હું આપના સ્વાગત અને આતિથ્ય સત્કારથી ખૂબ અભિભૂત છુ.
પ્રધાનમંત્રી સ્વરુપે આપના મહાન દેશની આ મારી પહેલી યાત્રા છે.
પરંતુ ભારતીય તરીકે નેવુના દશકની શરુઆતમાં મારી યાત્રા દરમિયાન મને આપની સંસ્કૃતિની સમૃધ્ધિનો ઘણો સારો અનુભવ થયો હતો.
આપણે પાછલા બે વર્ષોમાં ત્રીજી બેઠક કરી રહ્યા છીએ.
આપની સાથેની વાતચીત મારી માટે હંમેશા અત્યંત પ્રેરણાદાયક રહી છે.
મહામહિમ રાષ્ટ્રપતિ, હું તમારી મિત્રતાને સાચા અર્થમાં ખુબ મહત્વ આપુ છુ.
મિત્રો, મેક્સિકો જ ભારતને સાચા અર્થમાં મહત્વ પ્રદાન કરનારો પહેલો લેટિન અમેરિકી દેશ હતો.
ત્યારથી જ અમારા ચોતરફી દ્વિપક્ષિય સંબંધોમાં સતત મજબુતાઈ આવી રહી છે.
વર્ષ 2007માં અમે, વિશેષાધિકાર પ્રાપ્ત ભાગીદારીની શરુઆત કરી.
આજે, અમારી વાતચીત દરમિયાન રાષ્ટ્રપતિ અને મે દ્વિપક્ષિય સંબંધોની સંપુર્ણ શૃંખલાની સાથો સાથ પરસ્પરના હિતોને લગતા વૈશ્વિક મુદ્દાઓ પર સકારાત્મક વિચારણા કરી.
અમે આમારા સંબંધોને એક નવા મુકામે લઈ જઈ આ રણનીતિક ભાગીદારીનુ સ્વરુપ પ્રદાન કરવા માટેના ઠોસ પરિણામોની એક રુપરેખા વિકસિત કરવા પર સહમત થઈ ગયા છીએ.
મિત્રો,
વેપાર અને રોકાણથી જોડાયેલો સંબંધ પરસ્પરના સંબંધોને નવી ઉર્જા પ્રદાન કરે છે.
મેક્સિકો ભારતની ઉર્જા સુરક્ષા માટે એક મહત્વપુર્ણ ભાગીદાર છે.
હવે અમે એક ખરીદ-વેચાણ સંબંધથી પર થઈ એક દીર્ઘકાલીન ભાગીદારી કરવા પર વિચારી રહ્યા છીએ.
સૂચના પ્રસારણ, ઉર્જા, ફાર્માસિટિક્લ્સ અને મોટર વાહન ઉદ્યોગ અમારા વાણિજ્યિક સંબંધોના મુખ્ય વિકાસ ક્ષેત્રોમાંના એક છે.
જો કે અમારા પરસ્પર વેપાર અને રોકાણ તેમજ વિજ્ઞાન ટેકનોલોજીથી જોડાયેલી ભાગીદારીઓનુ નવા ક્ષેત્રોમાં વિસ્તાર કરવાની જરુર છે.
આ સંબંધે રાષ્ટ્રપતિ અને મે અંતરિક્ષ સાથે સાથે વિજ્ઞાન અને ટેકનોલોજીના ક્ષેત્રે પણ પરસ્પર સહયોગને વધુ મજબુત કરવાના રસ્તા શોધવા પર સહમતિ સાધી છે.
અમે કૃષિ સંશોધન, જૈવ ટેક્નોલોજી, કચરા વ્યવસ્થા, આપદા ચેતવણી અને વ્યવસ્થા ઉપરાંત સૌર ઉર્જાના ક્ષેત્રે મજબુત યોજનાઓને પણ પ્રાથમિકતા આપીશુ.
હું આંતરરાષ્ટ્રીય ઉર્જા જોડાણ માટે પોતાનુ સમર્થન આપવા હેતુ વિશેષરુપે રાષ્ટ્રપતિ પેના નીતોનો આભાર માનુ છુ.
આ ખાસ કરીને વિકાસશીલ અને નાના દ્વીપવાળા વિકાસશીલ દેશો માટે ઉર્જા ટેક્નોલોજીના વૈશ્વિક દૅષ્ટિકોણની વ્યુહરચના બદલી નાખશે.
મિત્રો,
રાષ્ટ્રપતિની સાથે સાથે હું પણ આ સદીના અવસરો અને અવરોધોને સમજુ છું.
અમારા બંનેનુ માનવુ છે કે, આંતરરાષ્ટ્રીય મુદ્દાઓ પરત્વે અમારો વધતો પરસ્પરનો તાલમેલ અમને વ્યુહરચનાત્મક મહત્વની આંતરરાષ્ટ્રીય વ્યવસ્થાઓને મજબુત બનાવવા માટે પોતાની ક્ષમતાઓનુ સંયુક્તરુપે ઉપયોગ કરવા માટે પ્રરિત કરે છે.
હું એન.એસ.જીમાં ભારતની સદસ્યતા માટે મેક્સિકોના સકારાત્મક અને રચનાત્મક સમર્થન માટે રાષ્ટ્રપતિ પેના નીતોનો આભાર માનુ છું.
મહામહિમ,
હું તમારામાં એક સુધારક અને આ દેશના ભાગ્ય પર વિશ્વાસ રાખનાર હસ્તીને નિહાળી રહ્યો છું.
હું પણ ભારતની આર્થિક અને રાજનૈતિક વ્યવસ્થામાં સુધાર પર ધ્યાન કેન્દ્રિત કરી રહ્યો છું, આ એક એવુ ક્ષેત્ર છે જ્યાં પરસ્પર ઉચ્ચતમ વ્યવહાર આપણા બંને દેશોના સમાજ માટે લાભદાયક રહેશે.
મિત્રો, મહાન લેખક ઓકટેવિયો પાજે પોતાના પુસ્તક ‘ ઈન લાઈટ ઓફ ઈન્ડિયા’ માં લખ્યુ હતું કે ‘હું સમજુ છું કે ભારતીય હોવાનો આ શું અર્થ છે, કારણ કે હું મેક્સિકન છુ’.
જરુર આ બીજી રીતે પણ સાચુ છે.
મારુ માનવુ છે કે, આપણે આપણી આ પરસ્પર સમજને વધુ મજબુત કરવામાં આજે સફળ રહ્યા છીએ.
આ એક અદભુત યાત્રા રહી છે.
મહામહિમ, હું એકવાર ફરી આપના સ્વાગત, આપની મિત્રતા અને ભારત-મેક્સિકોની મિત્રતામાં વિશ્વાસ બદલ આભાર વ્યકત કરું છું.
મહામહિમ રાષ્ટ્રપતિ, હું બની શકે તેટલુ જલ્દી ભારતમાં આપના સ્વાગતની આશા રાખુ છું.
આભાર, તમારો ખૂબ ખૂબ આભાર.
J.Khunt
