તાજેતરમાં યુરોપના ચાર દેશોની મુલાકાતે ગયેલા પ્રધાનમંત્રી શ્રી નરેન્દ્ર મોદીએ ઇ-રિક્ષા ડ્રાઇવર રવિન્દ્ર કુમારના કુટુંબીજનોને પ્રધાનમંત્રી રાષ્ટ્રીય રાહત ભંડોળમાંથી રૂ. એક લાખની સહાય મંજૂર કરી છે.
રવિન્દ્ર કુમારે નવી દિલ્હીમાં જાહેરમાં બે વ્યક્તિઓને પેશાબ કરતા અટકાવી હતી.
પછી આ બંને વ્યક્તિઓએ રવિન્દ્ર કુમારને માર મારતા તેમનું મૃત્યુ થયું હતું.
પ્રધાનમંત્રીએ આ ઘટનાની ટીકા કરી હતી તથા ઓથોરિટીને આ પ્રકારનું અમાનવીય કૃત્ય કરનાર દોષિતોની ધરપકડ કરવા અને તેમને સજા કરવાની સૂચના આપી હતી.
અગાઉ દિવસની શરૂઆતમાં શહેરી વિકાસ અને માહિતી અને પ્રસારણ મંત્રી શ્રી વૈંકયા નાયડુએ નવી દિલ્હીમાં જીટીબી નગરમાં ઇ-રિક્ષા ડ્રાઇવરના પરિવારની મુલાકાત લીધી હતી.
તેમણે પોતાના વેતનમાંથી કુટુંબને રૂ. 50,000નો ચેક આપ્યો હતો અને રવિન્દ્ર કુમાર સાથે બનેલી ઘટનાને વખોડી કાઢી હતી.
શ્રી નાયડુએ જણાવ્યું હતું કે, દોષિતોને સજા થશે.
TR
