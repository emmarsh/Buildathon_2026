પ્રધાનમંત્રી શ્રી નરેન્દ્ર મોદીએ આજે (24 ડિસેમ્બર, 2015)ના રોજ મોસ્કોમાં ઈએમઈઆઈરસીઓએમ- રાષ્ટ્રીય આપત્તિ વ્યવસ્થાપન કેન્દ્રની મુલાકાત લીધી.
પ્રધાનમંત્રીને આપત્તિ કેન્દ્રનાં વાસ્તવિક કામકાજ અને વાસ્તવિક દેખરેખ કાર્યોની માહિતી આપવામાં આવી.
તેમને આ કેન્દ્ર દ્વારા કરવામાં આવતી વિવિધ આપત્તિ રાહત એજન્સીઓની વચ્ચેનાં તાલમેલની બાબતમાં વિસ્તારથી જણાવવામાં આવ્યું.
તેમને અંતરિક્ષ દેખરેખ અને 3ડી મોડલિંગ ક્ષમતાઓની બાબતમાં પણ જાણકારી આપવામાં આવી.
માનવ જીવન અને સંપત્તિને કુદરતી આપદાઓ, રશિયાની સીમાઓની અંદર અને બહાર બંને પ્રકારનાં સંકટોની દેખરેખ કરવાની કેન્દ્રની ક્ષમતાઓ અને વૈશ્વિક ક્ષેત્રમાં તેના સહયોગ અંગે પણ માહિતી આપવામાં આવી હતી.
પ્રધાનમંત્રીએ કેન્દ્ર દ્વારા સંકલન કરવામાં આવતી આપત્તિથી બચાવ અને રાહત સંબંધિ કામગીરીઓ અને તેની વૈશ્વિક પહોંચની બાબતમાં સારો રસ દાખવ્યો.
તેમણે કેન્દ્ર દ્વારા થતાં કાર્યને ‘માનવતાની મહાન સેવા’નું બિરુદ આપ્યું.
રાષ્ટ્રીય સુરક્ષા સલાહકાર અજીત ડોવાલ, વિદેશસચિવ શ્રી એસ. જયશંકર, રક્ષા સચિવ જી. મોહન કુમાર અને પ્રધાનમંત્રીના પ્રતિનિધિમંડળના અન્ય વરિષ્ઠ સભ્યો પણ આ અવસર પર ઉપસ્થિત હતા.
એનસીએમસી એક બહુસ્તરીય સંકલન કેન્દ્ર છે, જેમાં આંતર-એજન્સી સંકલન અને લોકોને આપત્તિની સ્થિતિઓના જોખમોની બાબતમાં સાવચેત કરવા માટે ડિઝાઈન કરાયું છે.
એનસીએમસીની ક્ષમતાઓમાં અત્યાધુનિક વાસ્તવિક દેખરેખ, આંકડોઓનો સંગ્રહ, વિશ્લેષણ અને મોડલિંગનો સમાવેશ થાય છે.
આ રિમોટ સેન્સિંગ પર આધારિત વૈશ્વિક નેવીગેશન ઉપગ્રહ પ્રણાલિઓ અને વૈશ્વિક દેખરેખ તકનીકીનો ઉપયોગ કરે છે.
IJ/GP
