પ્રધાનમંત્રી શ્રી નરેન્દ્ર મોદીની અધ્યક્ષતામાં મળેલી મંત્રીમંડળની બેઠકે નાગરિક ઉડ્ડયનના ક્ષેત્રમાં સહયોગ અંગે ‘ભારત અને જર્મની વચ્ચે સંયુક્ત પ્રયોજનનું જાહેરનામુ’ નામના સમજૂતી કરારો (એમઓયુ) પર કરવામાં આવેલ હસ્તાક્ષરને મંજૂરી આપી દીધી છે.
આ સંયુક્ત ઘોષણા ભારત અને જર્મનીની વચ્ચેના હવાઈ વાહનવ્યવહારને સુરક્ષા, અસરકારકતા અને તેના ચોકસાઈપૂર્ણ વિકાસને પ્રોત્સાહન આપશે.
સંયુક્ત જાહેરનામાના રૂપમાં આ સમજૂતી કરારો ભારત અને જર્મની વચ્ચે નાગરિક ઉડ્ડયન સંબંધોમાં મહત્વના સીમાચિહ્નરૂપ સાબિત થશે અને તેનામાં બંને દેશોની વચ્ચે વધુ સારા વ્યાપાર, રોકાણ, પ્રવાસન અને સાંસ્કૃતિક આદાન-પ્રદાનને વિકસાવવાની ક્ષમતા રહેલી છે.
બંને દેશો નાગરિક ઉડ્ડયનના ક્ષેત્રમાં જ્ઞાન, અનુભવ અને સહયોગના આદાન-પ્રદાનને સુગમ બનાવવા અને તેને પ્રોત્સાહન આપવા માટે આ સંયુક્ત જાહેરનામા પર કરેલ હસ્તાક્ષરના માધ્યમથી વર્તમાન સંબંધોને વધુ આગળ વિકસાવવા અને મજબૂત કરવાની ઈચ્છા ધરાવે છે.
આ સંયુક્ત જાહેરનામાનો મુખ્ય ઉદ્દેશ્ય નીચેના ક્ષેત્રોમાં પારસ્પરિક સહયોગને પ્રોત્સાહન આપવાનો અને તેને સરળ બનાવવાનો છે:
i) ઉડ્ડયન સુરક્ષા અને હવાઈ ટ્રાફિક વ્યવસ્થાપન
સેમીનાર, સંવાદ ચર્ચાઓ, મુલાકાતો અને અન્ય સંલગ્ન જરૂરી વિચારોના માધ્યમથી એર ટ્રાફિક વ્યવસ્થાપન સહિતની હવાઈ સુરક્ષા પ્રવૃત્તિઓને લગતી શ્રેષ્ઠ બાબતો અને માહિતીનું આદાન-પ્રદાન.
ii) હેલીપોર્ટ અને હેલીકૉપ્ટર આકસ્મિક તબીબી સેવાઓ (એચઈએમએસ)
હેલીપોર્ટ અને હેલીકૉપ્ટર આકસ્મિક તબીબી સુવિધાઓને લગતી શ્રેષ્ઠ બાબતો અને માહિતીનું આદાન-પ્રદાન
iii) નિયમનો અને નીતિઓ
મહત્વના આંતરરાષ્ટ્રીય મુદ્દાઓ પર આઈસીએઓ ખાતે સહયોગ યથાવત ચાલુ રાખવો
iv) ઉદ્યોગ અને વ્યવસાય હવાઈસેવા વિકાસ
વ્યાવસાયિક અને બિન વ્યાવસાયિક ઉડ્ડયન માટેની સુવિધાઓ અંગે માહિતીની વહેંચણી
v) પર્યાવરણ
a) સંતુલિત અને પર્યાવરણ અનુકૂળ એરોડ્રામના વિકાસ અને આયોજન પર વિશેષ લક્ષ્ય સહિત એરોડ્રામના સરકારી દ્રષ્ટિબિંદુને લગતા અનુભવોની વહેંચણી કરવી
b) સ્થાનિક અને આંતરરાષ્ટ્રીય સ્તર પર ઉડ્ડયનને લગતા જળવાયુ પરિવર્તન અને તેના લીધે ગ્રિનહાઉસ ગેસ (જીએચજી) ઉત્સર્જનના મુદ્દાને પહોંચી વળવાના મહત્વની દ્રષ્ટિએ આંતરરાષ્ટ્રીય સ્તર ઉપર સહયોગ સ્થાપિત કરવો
vi) તાલીમ અને કૌશલ્ય વિકાસ
તકનીકિ અને બિન-તકનીકિ સહયોગ તથા પ્રશિક્ષણ અને ખાસ કરીને ઉડ્ડયન સુરક્ષા દેખરેખમાં ભાગીદારી કરવી
NP/J.Khunt/RP
