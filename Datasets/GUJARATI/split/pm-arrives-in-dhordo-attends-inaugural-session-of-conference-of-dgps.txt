પ્રધાનમંત્રી શ્રી નરેન્દ્ર મોદી પોલીસ મહાનિદેશકોના ત્રણ દિવસીય સંમેલન માટે આજે કચ્છના રણ સ્થિત ‘ટેન્ટ સિટી’ ધોરડો પહોંચ્યા હતા.
આ સંમેલનનું બીજી વખત દિલ્હીની બહાર આયોજન થઇ રહ્યું છે.
ગયા વર્ષે આ સંમેલન ગુવાહાટીમાં યોજાયું હતું.
પ્રધાનમંત્રીએ સંમેલનના ઉદ્ધાટન સત્રમાં હાજરી આપી હતી, જેને ગૃહમંત્રી શ્રી રાજનાથ સિંહે સંબોધિત કર્યું હતું.
પ્રધાનમંત્રીએ એક વેબસાઇટ ‘ઇન્ડિયન પોલીસ ઇન સર્વિસ ઓફ ધ નેશન’ લોન્ચ કરી હતી.
પ્રધાનમંત્રી ત્યાર બાદ ગૃહમંત્રી તથા અન્ય પ્રતિનિધિઓ સાથે વ્હાઇટ રણ માટે રવાના થયા હતા જે ટેન્ટ સિટીથી થોડા અંતરે આવ્યું છે.
તેમણે બીએસએફ દ્વારા આયોજિત કરવામાં આવેલા ‘ઉંટ શો પ્રદર્શન’ નીહાળ્યું હતું.
તેમણે વ્હાઇટ રણમાં સૂર્યાસ્ત જોયો તથા ત્યાર બાદ એક સાંસ્કૃતિક કાર્યક્રમનો આનંદ ઉઠાવ્યો હતો.
ગૃહમંત્રી શ્રી રાજનાથ સિંહ, ગૃહ રાજ્યમંત્રી શ્રી કિરણ રિજીજૂ તથા શ્રી હરિભાઇ પારથીભાઇ ચૌધરી પણ આ પ્રસંગે ઉપસ્થિત હતા.
J.Khunt
