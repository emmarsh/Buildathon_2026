પ્રધાનમંત્રી શ્રી નરેન્દ્ર મોદીની અધ્યક્ષતામાં કેન્દ્રીય મંત્રીમંડળે ભારત અને નેધરલેન્ડ વચ્ચે સામાજિક સુરક્ષા સમજૂતી (એસએસએ)માં સુધારાને મંજૂરી આપી છે, જેમાં કથિત એસએસએમાં “કન્ટ્રી ઓફ રેસિડન્સ”નો સિદ્ધાંત સામેલ કરવામાં આવ્યો છે.
ભારત અને નેધરલેન્ડ વચ્ચેના સંશોધિત એસએસએ ભારત દ્વારા નેધરલેન્ડને કથિત સુધારાના નોટિફિકેશનની તારીખથી ત્રીજા મહિનાથી કાર્યરત થશે, ત્યારે બંને દેશો વચ્ચેના સંબંધો મજબૂત થશે તથા વિદેશમાં કાર્યરત ભારતીય અને ડચ કંપનીઓના વિદેશમાં વેપારવાણિજ્ય કરવાના ખર્ચમાં ઘટાડો થશે, જેથી નફાકારકતા અને સ્પર્ધાત્મકતા વધશે.
એસએસએ બંને દેશો વચ્ચે રોકાણના વધારે પ્રવાહને પ્રોત્સાહન આપવામાં મદદ પણ કરશે.
એસએસએ જૂન, 2010થી અત્યાર સુધી સફળતાપૂર્વક કાર્યરત રહી છે અને તે નેધરલેન્ડમાં કાર્યરત ભારતીયોને લાભદાયક છે.
1 જાન્યુઆરી, 2013થી નેધરલેન્ડે યુરોપિયન યુનિયનની બહારના દેશોને સામાજિક સુરક્ષાના લાભ પહોંચાડવા નવા નિયમો પ્રસ્તુત કર્યા હતા.
નવા સામાજિક સુરક્ષા (કન્ટ્રી ઓફ રેસિડન્સ) કાયદા હેઠળ, લાયકાત ધરાવતા લાભાર્થી (ડચના નાગરિક)ને લાભ કે ભથ્થાની રકમની ચુકવણી દેશના જીવનધોરણના ખર્ચ સામે એડજસ્ટ કરવામાં આવે છે, જ્યાં લાભાર્થી હાલમાં રહે છે.
ડચના નવા કાયદા મુજબ, સામાજિક સુરક્ષાના લાભ મોકલવામાં આવે કે ઘટાડો કરવામાં આવે છે, ત્યારે યજમાન દેશના જીવનધોરણના ખર્ચને રેકોર્ડ કરવા પડશે (વર્લ્ડ બેંકના આકડા મુજબ), જ્યાં ડચના નાગરિકો રહે છે.
ડચનો નવો કાયદો, સાધારણ સ્થિતિસંજોગોમાં, નેધરલેન્ડમાં રહેતા ભારતીય કામદારો પર કોઈ અસર નહીં કરે, કારણ કે તે અતિ થોડા અપવાદરૂપ કિસ્સાઓ માટે યુરોપિયન યુનિયનની બહાર વસતા ડચના નાગરિકોને જ લાગુ પડે છે.
ભારત-નેધરલેન્ડની સામાજિક સુરક્ષાની સમજૂતી મુજબ, ભારતીય કામદારોને મોટા ભાગે લાભ મળતો રહેશે.
જોકે“કન્ટ્રી ઓફ રેસિડન્સ” સિદ્ધાંત જે સ્થિતિસંજોગોમાં લાગુ પડશે એવા કેટલાંક ભારતીય નાગરિકોની કેટેગરી નીચે મુજબ છેઃ
 નેધરલેન્ડમાં મૃત્યુ પામનાર ભારતીય કામદાર અને તેના જીવનસાથી અને બાળકો ભારતમાં રહેતા હોય.
 નેધરલેન્ડમાં કામગીરી દરમિયાન વિકલાંગ થનાર અને ભારત પરત ફરનાર ભારતીય કામદાર.
સામાજિક સુરક્ષાનો નવો કાયદો સ્વીકાર્યા પછી નેધરલેન્ડે વિનંતી કરી હતી કે ભારત દ્વિપક્ષીય એસએસએ સુધારવા સંમત થાય, કારણ કે આ પ્રકારનો સુધારો નેધરલેન્ડના રાષ્ટ્રીય કાયદા મુજબ જરૂરી રહેશે.
વર્તમાન એસએસએ ઉપરોક્ત પરિવર્તનની મર્યાદામાં સુધારો કરે છે.
પૃષ્ઠભૂમિ
ભારત અને નેધરલેન્ડ વચ્ચે 22 ઓક્ટોબર, 2009ના રોજ દ્વિપક્ષીય સામાજિક સુરક્ષા સમજૂતી (એસએસએ) હસ્તાક્ષર થયા હતા અને 15 જૂન, 2010ના રોજ અમલમાં આવી હતી.
એસએસએ બંને દેશોમાં સામાજિક સુરક્ષાની વ્યવસ્થાઓમાં બમણાં પ્રદાનથી, બંને દેશોમાં સંચિત સામાજિક સુરક્ષાના લાભની નિકાસક્ષમતા (સેલ્ફ-એમ્પ્લોયડને પણ લાગુ) અને સેવાના ગાળાની સંપૂર્ણતામાંથી મુક્તિ આપે છે.
1 જાન્યુઆરી, 2013ની શરૂઆતથી નવો સામાજિક સુરક્ષાનો કાયદો નેધરલેન્ડમાં અમલમાં આવ્યો હતો, જેના પરિણામે નેધરલેન્ડે અન્ય દેશોમાં ચોક્કસ સામાજિક સુરક્ષા લાભ પહોંચાડવા પર “કન્ટ્રી ઓફ રેસિડન્સ”નો સિદ્ધાંત લાગુ કરવાની શરૂઆત કરી હતી.
આ સિદ્ધાંત નેધરલેન્ડની બહાર રહેતા ડચ નાગરિકોના સમુદાયને સામાજિક લાભની નિકાસક્ષમતામાં સમાનતા લાવવા ઇચ્છે છે.
અત્યાર સુધી ભારતે 18 દેશો સાથે એસએસએ પર હસ્તાક્ષર કર્યા છે અને તેનો અમલ કર્યો છે.
આ દેશો છે – ઓસ્ટ્રેલિયા, ઓસ્ટ્રિયા, બેલ્જિયમ, કેનેડા, ચેક રિપબ્લિક, ડેન્માર્ક, ફિનલેન્ડ, ફ્રાન્સ, જર્મની, હંગેરી, જાપાન, લક્ઝમબર્ગ, નેધરલેન્ડ, નોર્વે, પોર્ટુગલ, સ્વીડન, સ્વિટ્ઝર્લેન્ડ અને દક્ષિણ કોરિયા.
AP/J.Khunt/TR/GP
