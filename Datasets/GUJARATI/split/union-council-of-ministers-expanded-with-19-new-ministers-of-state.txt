આજે કેન્દ્રીય મંત્રીમંડળનું વિસ્તરણ થયું હતું, જેમાં 19 નવા રાજ્યકક્ષાના પ્રધાનોને સામેલ કરવામાં આવ્યા હતા.
પર્યાવરણ, વન અને ક્લાઈમેટ ચેન્જના સ્વતંત્ર હવાલા સાથે રાજ્ય કક્ષાના કેન્દ્રીય પ્રધાન શ્રી પ્રકાશ જાવડેકરને કેબિનેટ પ્રધાન તરીકે બઢતી આપવામાં આવી છે.
રાષ્ટ્રપતિ શ્રી પ્રણવ મુખર્જીએ 20 પ્રધાનોને હોદ્દા અને ગોપનીયતાના શપથ લેવડાવ્યા હતા.
રાષ્ટ્રપતિ ભવનના દરબાર હોલમાં આયોજિત શપથગ્રહણ સમારંભમાં ઉપરાષ્ટ્રપતિ શ્રી હામિદ અન્સારી, પ્રધાનમંત્રી શ્રી નરેન્દ્ર મોદી, કેન્દ્રીય પ્રધાનો શ્રી રાજનાથ સિંહ, શ્રી અરુણ જેટલી, શ્રી રામવિલાસ પાસવાન, શ્રી અનંત ગીતે, શ્રી સદાનંદ ગૌડા, શ્રીમતી સ્મૃતિ ઇરાની સહિત અન્ય પ્રધાનો અને મહાનુભાવો ઉપસ્થિત હતા.
આજે મંત્રીમંડળમાં સામેલ થયેલા 19 પ્રધાનોમાં 10 પ્રધાનો રાજ્ય કક્ષાના છે, 15 અગાઉ સંસદ અને રાજ્યની ધારાસભાઓમાં કામગીરીનો અનુભવ ધરાવે છે, જેમાંથી 10 કેન્દ્ર અને રાજ્ય સરકારમાં પ્રધાનો અને અધિકારીઓ તરીકે કામ કરી ચૂક્યા છે.
નવા પ્રધાનોમાં 9 પોસ્ટ ગ્રેજ્યુએટ (અનુસ્નાતક) અને 7 ગ્રેજ્યુએટ (સ્નાતક) છે, જેમાં 7 કાયદાશાસ્ત્રમાં ઉપાધિ ધરાવે છે, 2 બિઝનેસ ગ્રેજ્યુએટ છે અને એક ડોક્ટર છે.
નવા પ્રધાનોની રૂપરેખા નીચે મુજબ છે:
મંત્રીમંડળના નવા પ્રધાન:
નામ: પ્રકાશ જાવડેકર
