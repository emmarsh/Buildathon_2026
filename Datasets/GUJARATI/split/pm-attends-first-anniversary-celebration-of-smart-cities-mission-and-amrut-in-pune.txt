પ્રધાનમંત્રી શ્રી નરેન્દ્ર મોદી આજે પૂણેમાં સ્માર્ટ સિટી મિશન અને અમૃતની પહેલી વર્ષગાંઠ સમારંભમાં સામેલ થયા હતા.
સમારંભને સંબોધિત કરતા પ્રધાનમંત્રીએ જણાવ્યું હતું કે એવું જોવા મળી રહ્યું છે કે જ્યાં શહેર વિકાસના પથ પર એકબીજા સાથે પ્રતિસ્પર્ધા કરી રહ્યા છે.
તેમણે વધુમાં જણાવ્યું હતું કે જન ભાગીદારીની ભાવનાની સાથે વિકાસના કાર્યોમાં એકબીજાની સાથે પ્રતિસ્પર્ધા કરવાનો એક સકારાત્મક માહોલ છે.
તેમણે શહેરના લોકોને પોતાના ક્ષેત્રના વિકાસના નિર્ણય પોતે જ લેવા પર ભાર મૂક્યો હતો.
તેમણે જણાવ્યું હતું કે આવી રીતે નિર્ણય દિલ્હીમાં બેસીને ન લઇ શકાય.
તેમણે કહ્યું હતું કે સહભાગી વહિવટની ભાવના ઘણી મહત્વપૂર્ણ છે.
તેમણે જણાવ્યું હતું કે એક સમય હતો કે જ્યારે શહેરીકરણને એક સમસ્યાના રૂપમાં જોવામાં આવતી હતી પરંતુ આજે તેને એક તકની રીતે જોવામાં આવે છે.
તેમણે જણાવ્યું હતું કે શહેર એક વિકાસ કેન્દ્ર છે જેમાં લોકોની પરેશાનીઓ દૂર કરવાની ક્ષમતા છે.
પ્રધાનમંત્રીએ શહેરો દ્વારા ચોક્કસ પ્રબંધન પર ધ્યાન આપવાની જરૂરિયાત પર પણ ભાર મુક્યો હતો.
તે અગાઉ,આંધ્રપ્રદેશ, ઓરિસ્સા અને રાજસ્થાનના મુખ્યમંત્રીઓએ વીડિયો કોન્ફરન્સ દ્વારા વિશાખાપટ્ટનમ, ઓરિસ્સા અને રાજસ્થાનના સમારંભને સંબોધિત કર્યો હતો અને પોતાના વિચાર પ્રસ્તુત કર્યા હતા.
પ્રધાનમંત્રીએ સ્માર્ટ સિટી નેટ પોર્ટલ અને પૂણેની સ્માર્ટ સિટી પરિયોજનાનો પણ શુભારંભ કર્યો હતો.
તેમણે ‘મેક યોર સ્માર્ટ સિટી’ સ્પર્ધાનો પ્રારંભ કર્યો હતો.
AP/J.Khunt
