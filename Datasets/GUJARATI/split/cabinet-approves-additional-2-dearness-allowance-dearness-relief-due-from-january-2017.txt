પ્રધાનમંત્રી શ્રી નરેન્દ્ર મોદીની અધ્યક્ષતામાં યોજાયેલી મંત્રીમંડળની બેઠકમાં કેન્દ્ર સરકારના કર્મચારીઓને મોંઘવારી ભથ્થું (ડીએ) અને પેન્શનર્સને મોંઘવારી રાહત (ડીઆર)ના વધારાનો હપ્તો આપવા મંજૂરી આપી હતી, જે 01.01.2017થી લાગુ પડશે.
તેમાં ભાવવધારાને સરભર કરવા મૂળ પગાર/પેન્શનના 2 ટકાના વર્તમાન દર સુધી વધારો થયો છે.
આ વધારો સ્વીકાર્ય ફોર્મ્યુલા સાથે સુસંગત છે, જેનો આધાર સાતમા કેન્દ્રીય પગાર પંચની ભલામણો છે.
સરકારી તિજોરી પર મોંઘવારી ભથ્થું અને મોંઘવારી રાહતને પગલે નાણાકીય વર્ષ 2017-18 (જાન્યુઆરી, 2017થી ફેબ્રુઆરી, 2018 સુધીના 14 મહિનાના ગાળા માટે)માં દર વર્ષે રૂ. 5,827.23 કરોડનું ભારણ વધશે.
તેનાથી કેન્દ્ર સરકારના 48.85 લાખ કર્મચારીઓ અને 55.51 લાખ પેન્શનર્સને લાભ થશે.
TR
