પ્રધાનમંત્રી શ્રી નરેન્દ્ર મોદીએ આજે બોમ્બે આર્ટ સોસાયટીના નવા બિલ્ડિંગ પરિસરનું ઉદ્ઘાટન કરતી તક્તીનું અનાવરણ કર્યું હતું.
આ પ્રસંગે પ્રધાનમંત્રીએ જણાવ્યું કે ભાગ્યે જ એવી કોઈ સંસ્થા હશે, જેણે ત્રણ દાયકાઓ સુધી પોતાનો પ્રભાવ જાળવી રાખ્યો હોય.
બોમ્બે આર્ટ સોસાયટી પોતાનો પ્રભાવ જાળવી રાખવામાં સફળ થઈ છે.
આ સોસાયટીની સ્થાપના 19મી શતાબ્દિના અંતે થઈ હતી.
એનું કારણ એ છે કે કળાની પોતાની શક્તિ અને સંદેશો હોય છે.
પ્રધાનમંત્રીએ ભારપૂર્વક જણાવ્યું કે કળા માત્ર દીવાલો શણગારવા માટે જ નથી, પરંતુ સમાજની શક્તિનો સ્તંભ હોય છે.
તેમણે જણાવ્યું કે કળા બાળકોના સર્વાંગી વ્યક્તિત્વ વિકાસમાં મહત્ત્વપૂર્ણ ભૂમિકા ભજવી શકે છે.
તેમણે જણાવ્યું કે આ યાંત્રિક યુગમાં પણ કળા વ્યક્તિઓમાં માનવતાની ભાવના જીવિત રાખવામાં સહાયભૂત થાય છે.
પ્રધાનમંત્રીએ કહ્યું કે કળાએ ક્યારેય સંસ્થા પર નિર્ભર ન રહેવું જોઈએ, પરંતુ એને સંસ્થા દ્વારા નિશ્ચિત રૂપે સંરક્ષણ મળવું જોઈએ.
કળાના ત્રણ અંગ્રેજી અક્ષરો – એ, આર અને ટી અંગે વિવરણ કરતા પ્રધાનમંત્રીએ જણાવ્યુ કે આ અક્ષરો ચિરાયુપણું, જાતિભેદરહિત તેમજ સ્થળભેદરહિત અને શાશ્વતપણું જેવા ગુણો વર્ણવે છે અને કળાની નવી વ્યાખ્યા આપે છે.
પ્રધાનમંત્રીએ સૂચવ્યું હતું કે કળાકૃતિના સર્જનની પ્રક્રિયાનું દસ્તાવેજીકરણ કરવા માટે ડિજિટલ ટેકનોલોજીનો ઉપયોગ કરી શકાય છે, જેનાથી લોકોને કળાકારના વિચારોની પ્રક્રિયા સમજવામાં મદદ મળી શકે છે.
AP/J.Khunt
