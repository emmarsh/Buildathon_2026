પ્રધાનમંત્રી શ્રી નરેન્દ્ર મોદીની અધ્યક્ષતામાં મંત્રીમંડળની બેઠકમાં દિલ્હીની ગેરકાયદેસર કોલોનીઓનાં રહેવાસીઓને માલિકી પ્રદાન કરવા/માન્યતા આપવા અથવા એનું હસ્તાંતરણ કરવા/ગીરવે મૂકવાનો અધિકાર પ્રદાન કરવા સાથે સંબંધિત પ્રક્રિયાની ભલામણ કરવા માટે સમિતિની રચનાનાં પ્રસ્તાવને મંજૂરી આપી દીધી છે.
આ સમિતિની અધ્યક્ષતા દિલ્હીનાં ઉપરાજ્યપાલ કરશે અને એમાં નીચેનાં સભ્યો સામેલ હશેઃ
ઉપાધ્યક્ષ, દિલ્હી વિકાસ સત્તામંડળ (ડીડીએ);
અધિક સચિવ, હાઉસિંગ અને શહેરી બાબતોનું મંત્રાલય (એમઓએચયુએ), ભારત સરકાર;
મુખ્ય સચિવ, રાષ્ટ્રીય રાજધાની ક્ષેત્ર, દિલ્હી સરકાર;
દિલ્હીનાં પૂર્વ, ઉત્તર અને દક્ષિણ નગર નિગમોનાં કમિશનરો;
અધ્યક્ષ, દિલ્હી શહેરી કલા પંચ;
પ્રોફેસર, શહેરી પરિવહન, યોજના અને વાસ્તુકળા વિદ્યાલય (એસપીએ), દિલ્હી
VII.
શહેરી આયોજક અને નિર્દેશક, નેશનલ ઇન્સ્ટિટ્યૂટ ઑફ અર્બન અફેર્સ;
ભૂતપૂર્વ નિદેશક, દિલ્હી અગ્નિશમન સેવા; અને
મુખ્ય કમિશનર, ડીડીએ સભ્ય સચિવ સ્વરૂપે.
આ સમિતિ 90 દિવસમાં પોતાનો અહેવાલ આવાસ અને શહેરી બાબતોનાં મંત્રાલયને સુપરત કરશે.
આ સમિતિ અહેવાલ સુપરત કરીને કેબિનેટ સચિવાલયને જાણકારી આપશે અને સમિતિની ભલામણો પર વિચાર કર્યા પછી આગળની કાર્યવાહી કરવામાં આવશે.
લાભઃ
સમિતિની ભલામણો દિલ્હીની ગેરકાયદેસર કોલોનીઓનાં રહેવાસીઓને માલિકીપણું પ્રદાન કરવા અથવા હસ્તાંતરણ કરવા/ગીરવે મૂકવાનો અધિકાર પ્રદાન કરવાનો માર્ગ પ્રશસ્ત કરશે.
પહેલી વાર દિલ્હીની ગેરકાયદેસર કોલોનીઓનાં રહેવાસીઓને ઉપરોક્ત અધિકાર પ્રદાન કરવાનો વિચાર કરવામાં આવ્યો છે.
RP
