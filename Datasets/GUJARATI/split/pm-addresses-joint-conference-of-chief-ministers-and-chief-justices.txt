પ્રધાનમંત્રી શ્રી નરેન્દ્ર મોદીએ આજે (24-4-2016) નવી દિલ્હીમાં મુખ્યમંત્રીઓ અને મુખ્ય ન્યાયાધિશોના સંયુક્ત સંમેલનને સંબોધ્યું.
પ્રધાનમંત્રીએ ન્યાયપાલિકામાં સામાન્ય માણસના ઉચ્ચ સ્તરના વિશ્વાસનો ઉલ્લેખ કર્યો.
પ્રધાનમંત્રીએ ભારતના મુખ્ય ન્યાયાધીશના ભાષણનો ઉલ્લેખ કરતા જણાવ્યું કે દેશના વિભિન્ન ન્યાયાલયોમાં મોટી સંખ્યામાં પડતર કેસો છે, તે અંગેની મુખ્ય ન્યાયાધીશની ચિંતાને તેઓ સમજે છે.
તેમણે કહ્યું કે આ બાબતમાં આગળ વધતાં તેમને આશા છે કે સરકાર અને ન્યાયપાલિકા આ મુદ્દાઓનું સમાધાન શોધવા સાથે મળીને કાર્ય કરી શકે છે.
પ્રધાનમંત્રીએ કાયદાના પુસ્તકમાં જૂના કાયદાને દૂર કરવા માટે સરકાર દ્વારા કરાયેલા પ્રયાસો પર પણ ભાર આપ્યો.
J.Khunt/GP
