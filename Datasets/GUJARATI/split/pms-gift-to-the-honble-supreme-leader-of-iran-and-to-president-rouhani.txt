પ્રધાનમંત્રી શ્રી નરેન્દ્ર મોદીએ આજે ઈરાનના સર્વોચ્ચ નેતા આયતુલ્લા સૈયદ અલી-હુસેની ખામનેઈને વિશેષ રૂપે તૈયાર કરાયેલી પવિત્ર કુરાનની સાતમી સદીની એક દુર્લભ પાંડુલીપી ભેટમાં આપી હતી.
આ કૂફી લીપીમાં લખાઈ છે.
અને એનો શ્રેય ચોથા ખલિફા હઝરત અલીને જાય છે.
આ પાંડુલીપી સંસ્કૃતિ મંત્રાલયના નિયંત્રણાધિન છે અને રામપુર રજા લાયબ્રેરીમાં રખાયેલી છે.
પ્રધાનમંત્રીએ ઈરાનના રાષ્ટ્રપતિ ડો. હસન રૂહાનીને વિશેષ રૂપે તૈયાર કરાયેલા મિર્ઝા અદુલ્લાહ ખાં ગાલિબના ફારસી ભાષામાં લખાયેલા સંગ્રહ કુલિયાત-ફારસી-એ-ગાલિબ અને સુમેર ચંદ દ્વારા રામાયણના પારસીમાં કરાયેલો અનુવાદ ભેટમાં આપ્યો.
1863માં પહેલી વખત પ્રકાશિત કુલિયાત-ફારસી-એ-ગાલિબની 1100થી વધુ આયાતોનો સંગ્રહ છે.
રાષ્ટ્રપતિ રૂહાનીને જે સંગ્રહ ભેટમાં અપાયો છે એ પુસ્તક 1867ના સંકરણની દુર્લભ પ્રતિમાંથી છે જેમાં કેટલાક ગુમ થયેલા પાના મૌલાના આઝાદના એક ખાનગી સંગ્રહમાં રખાયેલા 1972ના સંકરણમાંથી લઈને જોડવામાં આવ્યા છે.
આ પુસ્તક નવી દિલ્હીમાં ભારતીય સાંસ્કૃતિક સંબંધ પરિષદના પુસ્તકાલયમાં સંરક્ષિત છે.
1715માં અનુદિત અને 1826માં કોપી કરાયેલી સુમેર ચંદની રામાયણ સંસ્કૃતિ મંત્રાલયની રામપુર રઝા લાયબ્રેરીમાં રખાયેલી એક દુર્લભ પાંડુલિપી છે.
એમાં 260થી વધુ રેખા ચિત્રો છે અને સંભવતઃ આ સંખ્યા કોઈક હસ્તલિખિત રામાયણમાં સર્વાધિક છે.
