પ્રધાનમંત્રી શ્રી નરેન્દ્ર મોદીની અધ્યક્ષતામાં મળેલી મંત્રીમંડળની બેઠકને રેલવે ક્ષેત્રમાં તકનીકી સહયોગ માટે ભારત અને ઇન્ડોનેશિયા વચ્ચે થયેલા સમજૂતી કરાર વિશે માહિતી આપવામાં આવી હતી.
આ એમઓયુ પર 29 મે, 2018ના રોજ હસ્તાક્ષર કરવામાં આવ્યા હતા.
આ એમઓયુ નીચેના મહત્વના ક્ષેત્રોમાં પહોંચ કેળવવા માટે સહયોગનું માળખું પૂરું પાડશે:
ક્ષમતા નિર્માણ સહીત જ્ઞાન, ટેકનોલોજી, સંસ્થાગત સહયોગનું આદાન-પ્રદાન
રેલવેમાં રોલિંગ સ્ટોક અને સાથે-સાથે સિગ્નલ અને સંચાર પ્રણાલીનું આધુનીકરણ
રેલવે સંચાલન, વ્યવસ્થાપન અને નિયમનનું આધુનીકરણ;
આંતર મૉડલ પરિવહન, લૉજિસ્ટિક પાર્ક અને ભાડા ટર્મિનલનો વિકાસ;
પાટાઓ, પુલો, ટનલ, ઓવરહેડ વીજળીકરણ અને ઊર્જા પુરવઠા સુવિધા સહિતના સ્થાયી માળખાગત બાંધકામો માટે નિર્માણ અને વ્યવસ્થાપન ટેકનોલોજીનું આદાન-પ્રદાન;
સહયોગ માટેના અન્ય ક્ષેત્રો કે જે બંને પક્ષો દ્વારા સંયુક્ત રીતે નક્કી કરવામાં આવે.
પૃષ્ઠભૂમિકા
રેલવે મંત્રાલયે રેલ ક્ષેત્રમાં તકનીકી સહયોગ માટે વિવિધ વિદેશી સરકારો અને રાષ્ટ્રીય રેલવે સાથે સમજૂતી કરારો પર હસ્તાક્ષર કર્યા છે.
પસંદ કરાયેલા સહયોગના વિસ્તારોમાં હાઈ સ્પીડ કોરીડોર, વર્તમાન માર્ગોની ઝડપમાં વૃદ્ધિ, વિશ્વ કક્ષાના સ્ટેશનોનો વિકાસ, ભારે ભાર વહન કાર્યો અને રેલવેના માળખાગત બાંધકામનું આધુનીકરણ વગેરેનો સમાવેશ થાય છે.
આ સહયોગ વડે પારસ્પરિક હિતના ક્ષેત્રમાં રેલવે ટેકનોલોજી એન્ડ ઓપરેશન, જ્ઞાન વહેંચણી, ટેકનીકલ મુલાકાતો, તાલીમ અને સેમિનાર તથા કાર્યશાળાઓ દ્વારા વિકાસની માહિતીના આદાન-પ્રદાન કરવામાં આવશે.
RP
