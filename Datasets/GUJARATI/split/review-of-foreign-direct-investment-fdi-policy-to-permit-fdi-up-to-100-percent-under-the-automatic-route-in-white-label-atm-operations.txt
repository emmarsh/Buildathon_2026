પ્રધાનમંત્રી શ્રી નરેન્દ્ર મોદીની અધ્યક્ષતામાં કેન્દ્રીય મંત્રીમંડળે વ્હાઈટ લેબલ એટીએમ (ડબલ્યુએલએ)ના પરિચાલનમાં સ્વતઃ રૂટ અંતર્ગત 100 ટકા સુધી પ્રત્યક્ષ વિદેશી રોકાણ (એફડીઆઈ)ને પરવાનગી આપવાને પોતાની મંજૂરી આપી દીધી છે.
જેના માટે નીચે મુજબની શરતો ધ્યાનમાં રાખવાની રહેશે.
1. ડબલ્યુએલએ સ્થાપિત કરવા ઈચ્છુક કોઈપણ ગેર બેંક સંસ્થાની લઘુત્તમ નેટવર્થ નવીનત્તમ નાણા વર્ષના ઓડિટેડ બેલેન્સ શીટ મુજબ 100 કરોડ રૂપિયા હોવી જોઈએ, જેને હંમેશા જાળવી રાખવી પડશે.
2. જો કોઈ સંસ્થા કોઈ અન્ય 18 ગેર બેન્કીંગ નાણા કંપનીઓ (એનબીએફસી) સાથે જાડોયેલી ગતિવિધિઓમાં પણ સંલગ્ન હોય, તો ડબલ્યુએલએ સ્થાપિત કરનારી કંપનીમાં થયેલા વિદેશી રોકાણને પણ એનબીએફસી સાથે જોડાયેલી ગતિવિધિઓમાં વિદેશી રોકાણ માટે નક્કી કરેલા લઘુત્તમ મૂડીકરણ માનકો અનુરૂપ રાખવું પડશે, જેનો ઉલ્લેખ સંયુક્ત એફડીઆઈ નીતિ સરક્યુલર-2015ના પેરા 6.2.18.8.2માં કરવામાં આવ્યો છે.
3. ડબલ્યુએલએના પરિચાલનમાં એફડીઆઈ, આરબીઆઈ દ્વારા જારી કરાયેલા દિશા નિર્દેશો તેમજ વિશેષ માપદંડોને અનુરૂપ હશે.
તેના માટે સરક્યુલર સંખ્યા ડીપીએસએસ.સીઓ.પીડી.
સંખ્યા 2298/02.10.002/2011-2012 જુઓ જેમાં, સમયાંતરે સંશોધન કરવામાં આવ્યું છે.
આ નિર્ણયથી સંબંધિત ગતિવિધિમાં વિદેશી રોકાણનો પ્રવાહ સુગમ તેમજ ઝડપી હશે અને તેની સાથે જ પ્રધાનમંત્રી જન ધન યોજના સહિત દેશમાં નાણાકીય સમાવેશને પ્રોત્સાહન આપવા સંબંધિત સરકારી પ્રયાસોમાં નવા પ્રાણ ફૂંકાશે.
એ આશા વ્યક્ત કરાઈ રહી છે કે ભારતમાં રોકાણને સરળ બનાવવાના પરિણામ સ્વરૂપે ડબલ્યુએલએના પરિચાલનમાં પર્યાપ્ત રોકાણ ઉપલબ્ધ થશે.
તેનાથી અર્ધ શહેરી તેમજ ગ્રામીણ ક્ષેત્રો (મુખ્યત્વેઃ ટાયર III થી લઈને ટાયર VI ક્ષેત્રો)માં એટીએમ નેટવર્ક વધારવા સંબંધી સરકારી ઉદ્દેશ્યને પૂર્ણ કરવામાં મદદ મળશે.
આ ક્ષેત્રમાં વિદેશી રોકાણકારોની ભાગીદારી નાણાકીય સમાવેશને વધુ આગળ વધારવામાં સહાયક સાબિત થશે.
UM/AP/J.Khunt/GP
