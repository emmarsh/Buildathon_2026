પ્રધાનમંત્રી શ્રી નરેન્દ્ર મોદીએ આજે તેલંગાણાના વિભિન્ન ભાગોમાં દુષ્કાળ અને પાણીની તંગીની સ્થિતિની બાબતમાં એક ઉચ્ચ સ્તરીય બેઠકની અધ્યક્ષતા કરી.
તેલંગાણાના મુખ્યમંત્રી શ્રી કે. ચંદ્રશેખર રાવ આ બેઠકમાં ઉપસ્થિત હતા.
ભારત સરકાર અને તેલંગાણા રાજ્યના વરિષ્ઠ અધિકારીઓએ પણ આ બેઠકમાં ભાગ લીધો.
ચર્ચાની શરૂઆત કરતા પ્રધાનમંત્રીએ કહ્યું કે તેઓ દુષ્કાળ પ્રભાવિત રાજ્યોના મુખ્યમંત્રીઓની સાથે અલગ – અલગ બેઠક આયોજિત કરી રહ્યા છે, જેથી દરેક રાજ્યની વિશિષ્ટ આવશ્યક્તાઓનો અંદાજ લગાવી શકાય અને તાત્કાલિક અને લાંબાગાળાના બંને ઉપાયો પર ધ્યાન કેન્દ્રીત કરી શકાય.
રાજ્યના બાકી ફંડના સમાયોજન બાદ તેલંગાણા રાજ્યને રાષ્ટ્રીય આપતિ વ્યવસ્થાપન ફંડ (એનડીઆરએફ)ને આધીન 712.62 કરોડ રૂપિયાની રકમની ફાળવણી કરાઈ છે.
આ રકમ રાજ્યને 2015-16 માટે રાજ્ય આપત્તિ વ્યવસ્થાપન ફંડ (એસડીઆરએફ)માં અપાયેલા 205.5 કરોડ રૂપિયાના કેન્દ્રીય ભાગ ઉપરાંત ફાળવાયા છે.
2016-17 માટે એસડીઆરએફના પહેલા હપ્તાના રૂપમાં 108 કરોડ રૂપિયાની રકમ ફાળવાઈ છે.
મુખ્યમંત્રીએ પ્રધાનમંત્રીને મિશન કાકતીયમાં થયેલ પ્રગતિથી વાકેફ કરાયા જેનો ઉદ્દેશ્ય રાજ્યમાં પાણીની ટેંકો અને અન્ય જળ ભંડારણ સંરચનાઓનો જીર્ણોદ્ધાર કરવાનો છે.
મુખ્યમંત્રીએ રાજ્ય સરકારની મહત્વાકાંક્ષી પરિયોજના મિશન ભગીરથની માહિતી આપી.
આ મિશનનો ઉદ્દેશ્ય ગ્રામીણ પરિવારોને સુરક્ષિત પેયજળ ઉપલબ્ધ કરાવવાનો છે.
જળ ભંડારણ અને સિંચાઈના ક્ષેત્રમાં તેમના ઐતિહાસિક ઉદાહરણોની સાથે-સાથે વૈશ્વિક સર્વોત્તમ પદ્ધતિઓની બાબતમાં વિચાર-વિમર્શ કરાયો.
પ્રધાનમંત્રીએ શહેરી વેસ્ટ પાણીનો ઉપયોગ નજીકના ગ્રામીણ ક્ષેત્રોમાં સિંચાઈ માટે ઉપયોગ કરવાના મહત્વ પર ભાર આપ્યો.
તેમણે કહ્યું કે અવરૂદ્ધ પાણીની ચેનલોની ઓળખ કરવા માટે રિમોટ સેન્સિંગ અને અંતરિક્ષ પ્રૌદ્યોગિકીનો ઉપયોગ કરી શકાય છે.
સાર્વજનિક ભાગીદારીના માધ્યમથી આવી ચેનેલોનો કાંપ દૂર કરી શકાય છે.
મુખ્યમંત્રીએ સૂક્ષ્મ સિંચાઈમાં થયેલી પ્રગતિની બાબતમાં પણ જાણકારી આપી જે અંતર્ગત અત્યાર સુધી રાજ્યની 40,000 હેક્ટર જમીનનો સમાવેશ થઈ ગયો છે.
બેઠક દરમિયાન, તેલંગાણાના મુખ્યમંત્રીએ પ્રધાનમંત્રી પાક વીમા યોજના શરૂ કરવા માટે પ્રધાનમંત્રીને ધન્યવાદ આપ્યા.
તેમણે ખેડૂતો માટે આ યોજનાને ઘણી સારી યોજના દર્શાવી.
શ્રી ચંદ્રશેખર રાવે પ્રધાનમંત્રીને સીએએમપીએ (વળતર વનીકરણ ફંડ વ્યવસ્થા અને આયોજન ઓથોરીટી) અધિનિયમમાં સંશોધનો માટે પ્રધાનમંત્રીને ધન્યવાદ આપ્યા.
તેમણે સૂચન આપ્યું કે કેન્દ્ર સરકારને હવે ફંડના અસરકારક ઉપયોગ માટે એક રણનીતિ વિકસિત કરવી જોઈએ.
તેમણે રાજ્ય સરકારના પ્રમુખ વૃક્ષારોપણ અભિયાન હરિતા-હરમની બાબતમાં પણ જાણકારી આપી.
મુખ્યમંત્રીએ સૂચન આપ્યું કે આખા દેશમાં ‘પાક કોલોનિયોં’નું વર્ણન કરાવવું જોઈએ.
જેથી તેને અનુરૂપ વિશેષ રણનીતિ વિકસિત કરી શકાય.
પ્રધાનમંત્રીએ આ સૂચનની પ્રસંશા કરી અને કહ્યું કે મૃદા સ્વાસ્થ્ય કાર્ડના લક્ષ્ય આવા જ ઉદ્દેશ્યોને પ્રાપ્ત કરવાનું છે.
તેમણે રાજ્ય સરકારને મોડેલ યોજનાની સાથે આગળ વધવા માટે પ્રોત્સાહિત કર્યા.
કેન્દ્ર અને રાજ્ય સરકાર દ્વારા મળીને કાર્ય કરવાના સંકલ્પની સાથે આ બેઠક સમાપ્ત થઈ.
AP/J.Khunt/GP
