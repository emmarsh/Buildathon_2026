પ્રધાનમંત્રી શ્રી નરેન્દ્ર મોદી આજે બેંગ્લોરની મુલાકાત લીધી.
પ્રધાનમંત્રીએ બેંગ્લોરમાં બોશ એન્જીનીયરિંગ એન્ડ ઈનોવેશનમાં જર્મનીના ચાન્સેલર સુશ્રી એન્જેલા મર્કેલની આગેવાની કરી.
બંને નેતાઓની સમક્ષ નેત્ર રોગ અને દુર્ઘટના પીડિતોને તાત્કાલિક સહાય પહોંચાડવા સંબંધી સેવાઓની બાબતમાં બોશ એન્જીનીયરીંગ એન્ડ ઈનોવેશન દ્વારા વિકસિત પ્રણાલિઓને પ્રસ્તુત કરાઈ.
બોશ વોકેશનલ સેન્ટરમાં બંને નેતાઓએ શાળા ભણતર વચ્ચે છોડનાર વ્યક્તિઓના કૌશલ્ય વિકાસ સંબંધી કાર્યક્રમોનો પરિચય આપવામાં આવ્યો.
પ્રધાનમંત્રી અને જર્મનીના ચાન્સેલરે નેસ્કૉમ અને ફ્રોનહોફર ઈન્સ્ટીટ્યૂટ દ્વારા આયોજિત એક વ્યાપાર સંમેલનમાં પણ ભાગ લીધો.
આ અવસર પર પ્રધાનમંત્રીએ કહ્યું કે વૈશ્વિક મંદીના આ દોરમાં ભારત રોકાણ માટે એક શ્રેષ્ઠ સ્થાન છે.
પ્રધાનમંત્રીએ રોકાણો સંબંધી તમામ મુશ્કેલીઓને હલ કરવા માટે સરકાર દ્વારા ઉઠાવાતા પગલાની પણ જાણકારી આપી.
તેમણે ભારતમાં હાજર રોકાણોના વિભિન્ન અવસરોની બાબતમાં પણ ચર્ચા કરી હતી.
પ્રધાનમંત્રીએ કહ્યું, “અમે આપણા સ્વપ્નોને સાકાર કરવા માટે તમારી સક્રિય ભાગીદારી ઈચ્છીએ છીએ.
આ લક્ષ્યને પામવા માટે આપણા દ્વારા ઝડપી રીતે દર્શાવાયેલી પ્રતિબદ્ધતાથી જર્મન કંપનીઓ માટે અનેક અવસર સર્જન થયા છે.
આ અવસર પર પાંચ કરોડ ઘરોના નિર્માણ થી લઈને 100 સ્માર્ટ સીટી બનાવવા, અમારા રેલ નેટવર્ક તેમજ સ્ટેશનોના આધુનિકીકરણથી લઈને નવીન રેલવે કોરિડોરની સ્થાપના અને 175 જીડબ્લ્યુ અક્ષય ઉર્જાના ઉત્પાદનથી લઈને પ્રસારણ તેમજ વિતરણ નેટવર્કો, રાષ્ટ્રીય રાજમાર્ગ, પુલો અને મેટ્રો રેલના નિર્માણના રૂપમાં ઉપલબ્ધ છે.
સર્જન તેમજ ઉત્પાદનની આટલી વ્યાપક શક્યતા કોઈ બીજા દેશમાં નહીં હોય.
એ જ નહીં, આ ધરતી પર કોઈ એવું સ્થાન નથી કે જ્યાં આટલા માટો પાયા પર વપરાશની શક્યતા ધ્યાને આવતી હોય.
અમે ડિજીટલ ઈન્ડિયા અને સ્કિલ ઈન્ડિયા જેવા અભિયાનો દ્વારા આ વ્યાપક સંભાવનાઓને ચોક્કસ રૂપ આપવાનો પ્રયત્ન કરી રહ્યા છીએ.
આ ઉર્જાનો પૂર્ણ રૂપથી ઉપયોગ કરવા માટે અમે સ્ટાર્ટ અપ ઈન્ડિયા અભિયાન શરૂ કર્યું છે.”
પ્રધાનમંત્રીએ કહ્યું, “ભારતના સૉફ્ટવેર આખી દુનિયામાં હાર્ડવેરને ગતિ પ્રદાન કરશે.
ભારતની પ્રતિભા જ પ્રૌદ્યોગિકીમાં પારંગત સાબિત થશે અને ભારતના બજાર જ વિનિર્માણ ક્ષેત્રને પ્રેરિત કરશે.
તેથી ભારતમાં વ્યવસાય કરવો ફાયદાનો સોદો સાબિત થશે.
‘મેક ઈન ઈન્ડિયા’ની શરતોથી તો અહીં વ્યવસાર કરવો એ તો હજુ વધુ ફાયદાકારક સાબિત થશે.”
પ્રધાનમંત્રીએ પોતાની ટ્વીટમાં કહ્યું, “હું ચાન્સેલર મર્કેલના વિજનની સરાહના કરું છું જેના અંતર્ગત જર્મન એન્જીનીયરિંગ અને ભારતીય સૂચના પ્રૌદ્યોગિકી મળીને વિશ્વ સ્તરીય ઉત્પાદોના સર્જનની દિશામાં અગ્રેસર રહે.
ચાન્સેલર મર્કેલ ભારતથી વિદાય લઈ રહી છે અને અમે તેના પ્રતિ કૃતજ્ઞ છીએ.
તેમની ભારત યાત્રા ખૂબ સકારાત્મક રહી અને ભારત – જર્મની સંબંધોને નવી ઉંચાઈઓ પ્રાપ્ત થઈ.
AP/J.Khunt/GP
