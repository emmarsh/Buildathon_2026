પ્રધાનમંત્રી શ્રી નરેન્દ્ર મોદીએ જમ્મુ અને કાશ્મીરના ઉરીમાં આજે સવારે થયેલા આતંકી હૂમલાને ભારપૂર્વક વખોડી કાઢ્યો હતો.
પ્રધાનમંત્રી જણાવે છે કે, ” અમે ઉરીમાં કાયરતાપૂર્વક કરાયેલા આતંકી હૂમલાને ભારપૂર્વક વખોડી કાઢીએ છીએ.
હું દેશને ખાત્રી આપું છું કે આ નિંદનિય હૂમલા પાછળના લોકોને શિક્ષા વગર છોડાશે નહીં.
જે જવાનો દેશની સેવા કરતા શહીદ થયા છે તેમને સલામ કરીએ છીએ.
દેશ તેમની સેવાને હંમેશા યાદ રાખશે.
હું તેમના શોકાતુર પરિવારો માટે સંવેદના વ્યક્ત કરૂ છું.
તેમણે ગૃહ પ્રધાન અને સંરક્ષણ પ્રધાન સાથે પરિસ્થિતિ અંગે વાત કરી હતી.
સંરક્ષણ પ્રધાન જાતે પરિસ્થિતિનો તાગ મેળવવા જમ્મુ ને કાશ્મીર જશે. ”
TR
