કેન્દ્રીય નાણાં અને કોર્પોરેટ મંત્રી શ્રી અરુણ જેટલીનું નિવેદન નીચે મુજબ છેઃ
“ડિમોનેટાઇઝેશન અને 15 ડિસેમ્બર, 2016ના રોજ લાગુ થયેલા કરવેરા કાયદા (બીજો સુધારો) ધારા, 2016ના અમલ પછી રાજકીય પક્ષોને કોઈ પણ પ્રકારની છૂટછાટ આપવામાં આવી નથી.
રાજકીય પક્ષોની આવક અને દાન આવકવેરા ધારા, 1961ની જોગવાઈ 13એની મર્યાદામાં આવે છે અને તેની જોગવાઈઓમાં કોઈ ફેરફાર થયો નથી.
આ ત્વરિત નારાજગીના ગાળામાં 35 વર્ષ જૂના કાયદાને એનડીએ સરકાર દ્વારા નવા કાયદા સ્વરૂપે પસાર કરવામાં આવ્યો છે.
જો સરકારનું કોઈ પણ કદમ ભ્રષ્ટાચાર વિરોધી ન હોય, તો હું તમામ પત્રકાર મિત્રોને સરકારના કોઈ પણ પગલાનો વિરોધ કરવા જણાવું છું.
પણ સાથે સાથે કોઈ પણ પગલાનો વિરોધ કરતા અગાઉ પર્યાપ્ત સંશોધન કરવા તેમને વિનંતી કરું છું.
આવકવેરા ધારા, 1961ની જોગવાઈ 13એ હેઠળ રાજકીય પક્ષોએ હિસાબ, આવક અને ખર્ચની વિગતો તથા સરવૈયા જમા કરાવવા પડશે.
ડિમોનેટાઇઝેશન પછી કોઈ રાજકીય પક્ષ રૂ. 500 અને રૂ. 1000ની જૂની ચલણી નોટો સ્વીકારી નહીં શકે, કારણ કે તેમને કાયદેસર ચલણ તરીકે રદ કરવામાં આવેલ છે.
કોઈ પણ રાજકીય પક્ષ દ્વારા આવી કાર્યવાહી કાયદાનું ઉલ્લંઘન હશે.
અન્ય કોઈ પણ સંસ્થાની જેમ રાજકીય પક્ષો 30 ડિસેમ્બર સુધી બેંકોમાં જૂનું ચલણ જમા કરાવી શકે છે, પણ તેમણે તેમની આવકનો સંતોષકારક સ્ત્રોત જણાવવો પડશે અને તેમના હિસાબોમાં 8 નવેમ્બર અગાઉની એન્ટ્રી હોવી જોઈએ.
જો રાજકીય પક્ષોની બુક કે રેકોર્ડમાં કોઈ વિસંગતતા હશે, તો તેઓ આવકવેરા અધિકારીઓ દ્વારા પૂછપરછને પાત્ર બનશે.
તેમને કોઈ પણ પ્રકારનું સંરક્ષણ નહીં મળે.
ગેરરીતિ આચરનાર કોઈ પણ વ્યક્તિ કે સંસ્થાને છોડવાનો સવાલ નથી અને રાજકીય વર્ગ તેમાં અપવાદ નથી.
હકીકતમાં પ્રધાનમંત્રી મોદીએ ભાજપના તમામ સાંસદો અને ધારાસભ્યોને ડિમોનેટાઇઝેશન પછી તેમના બેંક ખાતાની વિગતો રજૂ કરવાનું જણાવી જાહેર જીવનમાં માલિકીનું નવું ઉદાહરણ સ્થાપિત કર્યું છે.
અમે અન્ય તમામ રાજકીય પક્ષોને તેમના સાંસદો અને ધારાસભ્યોને ખાતા જાહેર કરવાની અપીલ કરીએ છીએ તથા ભ્રષ્ટાચાર સામે તેમના ઇરાદા જાહેર કરવા જણાવીએ છીએ. “
