પ્રધાનમંત્રી શ્રી નરેન્દ્ર મોદીએ ગ્રામીણ વિકાસ મંત્રાલયના પ્રધાનમંત્રી ગ્રામીણ વિકાસ ફેલો (પીએમઆરડીએફ) યોજના અંતર્ગત ગ્રામીણ ક્ષેત્રોમાં કામ કરી રહેલા 230 થી વધુ યુવાનો સાથે વાતચીત કરી.
આ દરમિયાન 11 યુવા પ્રતિભાગીઓએ સુદૂર, ગ્રામીણ, જનજાતીય અને ડાબેરી ઉગ્રવાદથી પ્રભાવિત ક્ષેત્રોમાં વિભિન્ન વિષયો પર કરાઈ રહેલા પોતાના કાર્યોનું સંક્ષિપ્ત વિવરણ રજૂ કર્યું.
તેમાં મહિલા સશક્તીકરણ, માતૃ તેમજ શિશુ સ્વાસ્થ્ય દેખભાળ, શિક્ષણ, પોષણ, રોજગાર, સ્વચ્છ ભારત, એક ભારત શ્રેષ્ઠ ભારત, શાસનમાં લોકોની ભાગીદારી જેવા વિષયો પણ સામેલ છે.
આ ઉપરાંત, પ્રધાનમંત્રી સાથે એક પરિચર્ચા સત્ર દરમિયાન તેમના પ્રતિભાગીઓએ પૂર્વોત્તર ક્ષેત્રના વિકાસ, ગ્રામીણ શિક્ષા, જનજાતીય વિકાસ, જૈવિક ખેતી અને દિવ્યાંગોના કલ્યાણ જેવા વિષયો પર પોતાના વિચાર રજૂ કર્યા.
પ્રધાનમંત્રીએ આ દરમિયાન એ પત્રનું પણ સ્મરણ કર્યું, જેને તેમણે બધા ફેલોને લખીને ‘નરેન્દ્ર મોદી એપ’ પર તેની પ્રતિક્રિયા માંગી હતી.
તેમણે ફેલો તરફથી મોટી સંખ્યામાં પ્રતિક્રિયાઓ મળી તેની સરાહના કરી અને ખાસ કરીને એ વાત પર ભાર મૂક્યો કે આ પ્રતિક્રિયાઓમાં એક પણ ફરીયાદ નહોતી.
પ્રધાનમંત્રીએ કહ્યું કે આજે અપાયેલી પ્રસ્તુતિઓ અને સાથો-સાથ તેમને પ્રાપ્ત પ્રતિક્રિયાઓથી ‘જનતાની ભાગીદારી’ની થીમ ઉભરીને સામે આવી છે.
તેણે વિશેષ ભાર આપતા કહ્યું કે આ બદલાવ લાવવાના પ્રયાસોનું સર્વાધિક મહત્વપૂર્ણ પાસું બની શકે છે.
શ્રી નરેન્દ્ર મોદીએ પોતાના સમકક્ષ લોકો તેમજ પરિવારના દબાણ છતા દેશના ગ્રામીણ તથા પછાત ક્ષેત્રોમાં સમર્પણ અને લગનીથી કામ કરવા માટે પ્રતિભાગીઓની પ્રશંસા કરી.
પ્રધાનમંત્રીએ ‘એમપીઆઈડીએફ’ પહેલને વધુ શ્રેષ્ઠ બનાવવા માટે વિશિષ્ટ ભલામણો અને અભિપ્રાયો આમંત્રિત કરી.
પ્રધાનમંત્રીએ આ પ્રસંગે ‘સિક્રેપ્ટીંગ ચેન્જ’ નામના એક પુસ્તકનું વિમોચન કર્યું, જેમાં દેશ ભરમાં ‘પીએમઆરડી’ ફેલો દ્વારા કરવામાં આવી રહેલા કાર્યોનો સાર દર્શાવવામાં આવ્યો છે.
આ પ્રસંગે કેન્દ્રીય ગ્રામીણ વિકાસ મંત્રી શ્રી ચૌધરી બિરેન્દ્રસિંહ પણ સામેલ હતા.
AP/J.Khunt
