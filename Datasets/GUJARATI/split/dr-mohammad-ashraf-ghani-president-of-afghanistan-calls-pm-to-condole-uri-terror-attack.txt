અફઘાનિસ્તાનના પ્રમુખ અશરફ ગનીએ પ્રધાનમંત્રી શ્રી નરેન્દ્ર મોદી સાથે ટેલિફોન પર વાત કરી અને જમ્મુ કાશ્મીરના ઉરીમાં આંતકી હુમલા પર ખેદ વ્યક્ત કર્યો હતો.
પ્રમુખ ગનીએ સરહદ પારના આંતકી હુમલાને સખ્ખત રીતે વખોડી કાઢ્યો અને આંતકવાદ સામેના ભારતના યોગ્ય પગલા સામે અફઘાનિસ્તાને સમર્થન અને ટેકાની ખાતરી આપી હતી.
પ્રમુખ ગનીએ શહીદ થયેલા જવાનોના કુટુંબીજનો પ્રત્યે તેમની સંવેદના વ્યક્ત કરી હતી.
પ્રધાનમંત્રીએ અફઘાનિસ્તાનના ટેકા બદલ પ્રમુખ ગનીનો આભાર માન્યો હતો..
AP/GKHUNT/TR/GP
