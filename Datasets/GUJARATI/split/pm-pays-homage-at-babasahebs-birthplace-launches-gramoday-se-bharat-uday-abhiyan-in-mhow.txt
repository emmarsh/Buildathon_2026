પ્રધાનમંત્રી શ્રી નરેન્દ્ર મોદીએ આજે (14-4-2016) ભારતીય બંધારણના નિર્માતા બાબા સાહેબ આંબેડકરની 125મી જયંતી પર મહૂમાં તેમના જન્મ સ્થળ પર તેમને પુષ્પાંજલિ અર્પીત કરી.
પ્રધાનમંત્રીએ ત્યારબાદ મહૂમાં આયોજિત એક સાર્વજનિક સભામાં ‘ગ્રામ ઉદય થી ભારત ઉદય અભિયાન’નો શુભારંભ કર્યો.
પ્રધાનમંત્રીએ કહ્યું કે એ તેમનું સૌભાગ્ય છે કે તેઓ આ શુભ દિવસ પર મહૂમાં છે.
તેમણે આ અવસર પર એ સ્મરણ કર્યું કે ડૉ. આંબેડકરે સમાજમાં અન્યાયની સામે લડત લડી હતી.
પ્રધાનમંત્રીએ કહ્યું કે તેમણે સમાનતા અને સમ્માન માટે લડત લડી હતી.
પ્રધાનમંત્રીએ કહ્યું કે 14 એપ્રિલથી લઈને 24 એપ્રિલ, 2016 સુધી ચાલનારા ‘ગ્રામ ઉદય થી ભારત ઉદય અભિયાન’ અંતર્ગત ગામડાંઓમાં થનારા વિકાસ કાર્યો પર ધ્યાન કેન્દ્રિત કરાશે.
તેમણે કહ્યું કે આ વર્ષનુ કેન્દ્રીય બજેટ ખેડૂતો અને ગામડાંઓને સમર્પિત છે.
તેમણે કહ્યું કે વિકાસની પહેલો ગ્રામીણ વિકાસ પર કેન્દ્રિત થવી જોઈએ.
કેન્દ્ર સરકાર દ્વારા કરાયેલી કેટલીક મહત્વપૂર્ણ વિકાસ પહેલોનો ઉલ્લેખ કરતા પ્રધાનમંત્રીએ કહ્યું કે 1000 દિવસના સમય ગાળાની અંદર એ 18000 ગામડાંઓમાં વિદ્યુતીકરણ કરાઈ રહ્યું છે, જે વિજળીની સુવિધાથી વંચિત છે.
તેમણે કહ્યું કે ‘ગર્વ’ એપ દ્વારા લોકો આ લક્ષ્યની પ્રાપ્તિમાં થઈ રહેલી પ્રગતિનું અવલોકન કરી શકે છે.
તેમણે કહ્યું કે ગામડાંઓમાં ડિજીટલ કનેક્ટિવીટી આવશ્યક છે.
પ્રધાનમંત્રીએ ખેડૂતોની આવક બે ગણી કરવાના ઉદ્દેશ્યનો ઉલ્લેખ કર્યો અને કહ્યું કે ગ્રામિણોની ક્રય ક્ષમતા નિશ્ચિત રીતે વધવાની છે, કેમ કે આનાથી ભારતની અર્થવ્યવસ્થાને નવી ગતિ મળશે.
તેમણે કહ્યું કે પંચાયતી રાજથી જોડાયેલી સંસ્થાઓને વધુ મજબૂત તેમજ વધુ જીવંત બનાવવી જોઈએ.
J.Khunt/GP
