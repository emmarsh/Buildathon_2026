પ્રધાનમંત્રી નરેન્દ્ર મોદીની અધ્યક્ષતામાં કેન્દ્રિય મંત્રીમંડળે રોજગારલક્ષી શિક્ષણ અને તાલીમ (વીઇટી)નાં ક્ષેત્રમાં સહકાર સ્થાપિત કરવા ભારત અને બેલારુસ વચ્ચે સમજૂતીકરાર (એમઓયુ) માટે કાર્યોત્તર મંજૂરી આપી છે.
બેલારુસનાં રાષ્ટ્રપતિ હિઝ એક્સલન્સી એલેક્ઝાન્ડર લુકાશેન્કો ભારતની મુલાકાત આવ્યાં હતાં એ દરમિયાન 12 સપ્ટેમ્બર, 2017નાં રોજ આ એમઓયુ પર હસ્તાક્ષર થયા હતાં.
કોઈ યુરેશિયન દેશ સાથે રોજગારલક્ષી શિક્ષણ, તાલીમ અને કૌશલ્ય વિકાસનાં ક્ષેત્રમાં સહકાર માટે થયેલા આ પ્રથમ એમઓયુ છે.
બેલારુસમાં મોટા પાયે ઉદ્યોગો સ્થાપિત થયા છે, જેમાં ઉદ્યોગો મુખ્યત્વે ઉત્પાદન અને ભારે ઉદ્યોગ ક્ષેત્રમાં કાર્યરત છે, જે ઉપલબ્ધ કાર્યકુશળ મેનપાવર અને અતિ વિકસિત કૌશલ્ય તાલીમ વ્યવસ્થામાંથી ક્ષમતા મેળવે છે.
પોતાની કૌશલ્યની પદ્ધતિની જાણકારીનું હસ્તાંતરણ આપણી “મેક ઇન ઇન્ડિયા” અને “સ્કિલ ઇન્ડિયા”જેવી પહેલોમાં અતિ મદદરૂપ થશે.
આ એમઓયુ કુશળ મેનપાવર, ખાસ કરીને ઉત્પાદન ક્ષેત્રમાં કુશળતાની જાણકારીનાં વ્યવસ્થિત હસ્તાંતરણ માટેનો માર્ગ મોકળો કરશે.
ઓળખ કરાયેલા ક્ષેત્રોમાં બંને દેશો વચ્ચે સહકારનો અમલ બેલારુસની રોજગારલક્ષી શૈક્ષણિક વ્યવસ્થાનાં વિકાસ માટેની સર્વોચ્ચ સંસ્થા રિપબ્લિકન ઇન્સ્ટિટ્યૂટ ફોર વોકેશનલ એજ્યુકેશન (આરઆઇપીઓ) અને વીઇટી ડિલિવરી અને તેની સ્થિરતામાં ટેકનોલોજીનાં હસ્તાંતરણ માટે ડિરેક્ટોરેટ જનરલ ઓફ ટ્રેનિંગ વચ્ચે સંસ્થાગત ભાગીદારીની સ્થાપના મારફતે અમલ થશે.
ઇકોસિસ્ટમમાં કૌશલ્ય લાવવા સંશોધન અને વિકાસ માટે સેક્ટરલ વીઇટી/સેન્ટર્સ ઓફ એક્સલન્સ ઓફ બેલારુસ સાથે સહકારની દરખાસ્ત રજૂ કરવામાં આવી છે.
સહકાર સ્થાપિત કરવા માટેનાં ક્ષેત્રો નીચે મુજબ છેઃ
1. બેલારુસ નવીન ટેકનોલોજીઓની જાણકારી, તાલીમ અને મૂલ્યાંકન પદ્ધતિઓ, નિયમિત/ડિસ્ટન્સ લર્નિંગ/ઇ-લર્નિંગ/માસ્ટર ટ્રેનર્સની તાલીમ, પોતાની યોગ્યતાનાં ક્ષેત્રમાં આકારણીકર્તાની ક્ષમતાનું નિર્માણ તથા નેટવર્ક બિલ્ડિંગ અને ઉદ્યોગ જોડાણ માટેની જાણકારીનું વિસ્તૃત હસ્તાંતરણ પ્રદાન કરશે;
2. નિર્માણ, વીજશક્તિનું ઉત્પાદન અને વિતરણ, ઉત્પાદન ઉદ્યોગ, વેપાર, ઓટો સર્વિસ અને ઘરગથ્થું ચીજવસ્તુઓનું રિપેરિંગ અને જાળવણી, પરિવહન, સંચાર, હોટેલ્સ અને રેસ્ટોરાં તથા ભારતમાં ઊંચી માગ ધરાવતા અન્ય ક્ષેત્રોમાં કૌશલ્ય વિકાસ માટે ભારતીય નાગરિકો માટે રોજગારલક્ષી શૈક્ષણિક સેવાઓ;
3. બેલારુસનાં સંબંધિત પક્ષો દ્વારા ભારતનાં રોજગારલક્ષી શિક્ષણ અને તાલીમ મેનેજર્સ, શિક્ષકો અને ટ્રેનર્સ માટે પુનઃતાલીમ, કૌશલ્ય સંવર્ધન, ઇન્ટર્નશિપ;
4. રોજગારલક્ષી શિક્ષણ અને તાલીમ તથા કૌશલ્ય વિકાસનું આયોજન, વ્યવસ્થાપન વધારવા અને ડિલિવરી કરવા સલાહકારી સેવાઓ.
મુખ્ય અસર:
• આ એમઓયુ બેલારુસમાં દેશની કૌશલ્ય ઇકોસિસ્ટમમાં સંપૂર્ણ સુધારા માટે અનુભવ અને કુશળતા લાવશે.
• ક્ષેત્રમાં સંશોધન અને વિકાસ મારફતે વર્તમાન રોજગારલક્ષી શિક્ષણ અને કૌશલ્ય વિકાસમાં નવીનતા અને સુધારા સહિત અમલીકરણની દરખાસ્ત.
આ એમઓયુનાં માળખાની અંદર હાથ ધરવામાં આવનાર સહકારી પ્રવૃત્તિઓ માટે નાણાકીય વ્યવસ્થા કેસ-બાય-કેસને આધારે પક્ષો દ્વારા પારસ્પરિક સંમતિથી કરવામાં આવશે, જે ભંડોળની ઉપલબ્ધતાને આધિન છે.
J.Khunt
