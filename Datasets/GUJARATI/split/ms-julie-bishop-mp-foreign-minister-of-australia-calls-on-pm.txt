ઓસ્ટ્રેલિયાનાં વિદેશ મંત્રી સુશ્રી જુલી બિશપ આજે પ્રધાનમંત્રી નરેન્દ્ર મોદીને મળ્યા હતા.
તેમની સાથેની બેઠકમાં પ્રધાનમંત્રી મોદીએ એપ્રિલ, 2017માં ઓસ્ટ્રેલિયાના પ્રધાનમંત્રી ટર્નબુલની સફળ મુલાકાતને યાદ કરી હતી.
પ્રધાનમંત્રી મોદીએ કહ્યું હતું કે, તેમણે વર્ષ 2014માં ઓસ્ટ્રેલિયાની મુલાકાત લીધા પછી બંને દેશો વચ્ચેના દ્વિપક્ષીય સંબંધ વધારે મજબૂત થયા છે.
સુશ્રી બિશપે એપ્રિલ, 2017માં પ્રધાનમંત્રી ટર્નબુલની ભારતની મુલાકાત પછી દ્વિપક્ષીય સંબંધોમાં થયેલી પ્રગતિ વિશે પ્રધાનમંત્રી મોદીને ટૂંકમાં જાણકારી આપી હતી.
પ્રધાનમંત્રી મોદી અને સુશ્રી બિશપે પારસ્પરિક હિતના પ્રાદેશિક અને વૈશ્વિક મુદ્દાની ચર્ચા પણ કરી હતી.
પ્રધાનમંત્રી મોદીએ આંતરરાષ્ટ્રીય સૌર ગઠબંધનમાં ઓસ્ટ્રેલિયાના જોડાણને આવકાર આપ્યો હતો અને કહ્યું હતું કે, ઓસ્ટ્રેલિયાનું સભ્યપદ ગઠબંધનને વધારે મજબૂત કરશે.
AP/TR/GP
