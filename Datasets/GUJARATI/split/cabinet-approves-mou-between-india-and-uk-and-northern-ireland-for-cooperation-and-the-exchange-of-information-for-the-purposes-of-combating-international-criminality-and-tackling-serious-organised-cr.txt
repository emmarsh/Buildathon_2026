પ્રધાનમંત્રી શ્રી નરેન્દ્ર મોદીની અધ્યક્ષતામાં મંત્રીમંડળે આંતરરાષ્ટ્રીય ગુનાઓનો સામનો કરવા અને ગંભીર સંગઠિત અપરાધો સામે લડવા માટે સહયોગ અને માહિતીનાં આદાન-પ્રદાન અંગે ભારત તથા બ્રિટન અને ઉત્તર આયર્લેન્ડ વચ્ચેનાં સમજૂતી કરારો પર થયેલ હસ્તાક્ષરને મંજુરી આપી હતી.
ભારત અને બ્રિટન વચ્ચે ગુનાઓ અને તેની પ્રાપ્તિ, પ્રક્રિયાની અટકાયત અને જપ્તી (નાણાની હેરફેરને લગતા ગુનાઓ સહીત) અને આતંકવાદી ભંડોળ અંગે તપાસ કરવા અને તેના પર કાનૂની પ્રક્રિયા શરૂ કરવા માટે પહેલેથી જ સમજૂતી કરારો કરવામાં આવ્યા છે, જેના પર 1995માં હસ્તાક્ષર કરવામાં આવ્યા હતા.
બંને દેશો હવે આંતરરાષ્ટ્રીય ગુનાઓ અને ગંભીર સંગઠિત અપરાધો સામે લડવા માટે તેમના સહયોગને વધુ મજબૂત બનાવવા માંગે છે.
આ સમજૂતી કરારથી સુરક્ષા ક્ષેત્રમાં સહયોગ મજબૂત થશે અને તે પારસ્પરિક રૂપે ફળદાયી સાબિત થશે.
RP
