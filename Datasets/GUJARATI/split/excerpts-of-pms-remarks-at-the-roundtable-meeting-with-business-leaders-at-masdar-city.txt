(વિશ્વમાં જે) એવી સંસ્થાઓ કે જે રેટીંગ કરે છે, દરેક એક બાબતે સંમત છે કે આજે વિશ્વના સૌથી મોટા દેશોમાં સૌથી ઝડપથી વિકસતું અર્થતંત્ર ભારત છે.
હવે હું માનું છું કે વિકાસની અનેક સંભાવના રહેલી છે.
વિશ્વ એ પણ કહે છે કે 21મી સદી એ એશિયાની સદી છે.
એક તરફ જ્યાં ભારતમાં ઝડપી ગતિએ વિકાસ થઇ રહ્યો છે ત્યાં બીજી તરફ વિશ્વની નજર એશિયા તરફ છે.
પરંતુ શું યુએઈ વગર એશિયા અધૂરું છે કે નહીં?
અને એટલા માટે અમે એશિયાનું ઉજ્જવળ ભવિષ્ય જોવા ઇચ્છીએ છીએ, ત્યારે હું સ્પષ્ટપણે જોઇ શકું છું કે યુ.એ.ઈ.
તેના મુખ્ય આર્થિક પ્રવાહના કેન્દ્રમાં જ હોવું જોઇએ.
ભારતની સંભાવના અને યુ.એ.ઈ.ની શક્તિ – આ બન્નેને જોડી દઇએ તો 21મી સદી એશિયાની જ સદી છે એ સપનું પૂર્ણ થઇ શકે છે.
અને એ સંદર્ભે હું સમજું છું કે આપણે આગળનું વિચારવાનું છે અને યોજનાઓ પર પણ આગળ વધવાનું છે.
અહીં કેટલીક સમસ્યાઓ અંગેની માહિતી મને મળી છે.
ગઇકાલે પણ મારી કેટલાક મહાનુભાવો સાથે વિસ્તારપૂર્વકની વાતચીત થઇ અને તેમાંથી પણ ઘણા વિષય સામે આવ્યા છે.
હવે આ જે મુશ્કેલીઓ-પડકારો છે તે તો મને વારસામાં મળ્યા છે.
હવે પડકારો મને વારસામાં મળ્યા છે એટલે તેનાથી દૂર થઇ શકતો નથી પરંતુ જે સારી બાબત છે તેને તો હું ગ્રહણ-સ્વીકારી શકું તેમ છું અને ખરાબ બાબતને છોડી દઉં આવો તો દુનિયાનો કોઇ નિયમ ના હોઇ શકે.
પરંતુ હું આજે આપને એટલો વિશ્વાસ અપાવું છું કે સરકારની પોતાની નિર્ણય નહીં લેવાની અક્ષમતાના કારણે, આળસને કારણે કે અન્યો કારણોને લીધે જે બાબતો અટવાયેલી છે તેને સૌથી પહેલા ઉકેલવાની દિશામાં હું પ્રયાસ કરીશ.
કેટલીક વસ્તુઓ છે જે ખૂબ અટવાયેલી છે, જેને કારણે કોર્ટ-કચેરીનો મુદ્દો પણ બન્યો છે તેમાં મારી કેટલીક મર્યાદા રહેશે.
તેનો ઉકેલ કેવી રીતે આવે, તો તે અંગે હું પહેલા એક કાર્ય કરીશ અમારા નાણાપ્રધાનને અહીં મોકલીશ.
હું તેમને આગ્રહ કરીશ કે તેઓ સંબંધિત વ્યક્તિઓ સાથે સીધો સંવાદ કરે તેમની સમસ્યાઓને સમજે અને તેમની મુશ્કેલીનો ઉકેલ લાવે.
આ દિશામાં મારું સૌથી પહેલું કાર્ય આ રહેશે અને હું સમજું છું કે તેના કારણે સમસ્યાઓનો ઉકેલ મળી રહેશે.
આપ જુઓ છો કે વર્તમાન સમયે ભારતમાં વિકાસની અનેક સંભાવના રહેલી છે.
એક તો ત્રીસ વર્ષ પછી ભારતમાં પ્રથમ વખત સંપૂર્ણ બહુમતીવાળી સરકાર બની છે.
અને લોકશાહીમાં એક સંપૂર્ણ બહુમતીવાળી સરકાર હોવાથી નિર્ણય લેવામાં સરળતા રહે છે, સ્પષ્ટ વિઝન સાથે અમલકારી માટે પગલાં લેવામાં સરળતા રહે છે જે અમારી નવી સરકારને મળી છે.
તેના કારણે અમે અનેક મહત્વપૂર્ણ નિર્ણય લીધા છે.
પ્રથમ વખત દેશમાં રેલવે માળખામાં 100 ટકા સીધા વિદેશી રોકાણને અમે ખુલ્લું કર્યું છે.
સંરક્ષણ ઉત્પાદન એ પણ એક મોટું ક્ષેત્ર છે.
વૈશ્વિક બજાર પણ છે.
ત્રીજા વિશ્વના દેશોનું એક મોટું માર્કેટ છે.
જો આપણે સાથે મળીને સંરક્ષણ ઉત્પાદન ક્ષેત્રે આગળ વધીએ તો હું સમજું છું કે આપણને આગળ વધતા કોઇ નહીં રોકી શકે.
આ માટે અમે સામાન્ય સ્તરે 49 ટકા એફડીઆઈ ખુલ્લી કરી છે.
આ હાઈ-ટેક ઇન્ડસ્ટ્રી છે અને સંરક્ષણમાં આપણે તેને 100 ટકા સુધી લઇ જઇ શકીએ તેમ છીએ, જે પોતાની રીતે એક મોટી બાબત છે.
અમે વીમા ક્ષેત્રને 49 ટકા ખોલી દીધું છે.
રીયલ એસ્ટેટની વાત કરીએ તો હું માનું છું કે ભારતમાં ઈન્ફ્રાસ્ટ્રકટર ડેવલપમેન્ટ અને રીયલ એસ્ટેટ ખાતે ખૂબ સંભાવના રહેલી છે.
એક તો સરકારનો પોતાનો કાર્યક્રમ છેઃ 2022, જ્યારે ભારત પોતાની સ્વતંત્રતાના 75મા વર્ષની ઉજવણી કરશે અમે 50 મિલિયન પોષાય તેવા મકાન બનાવવા ઇચ્છીએ છીએ, ઓછી કિંમતવાળા 50 મિલિયન ઘર બનાવવું એનો અર્થ એ થયો કે ભારતમાં અનેક નાના નાના દેશનું નિર્માણ કરવું.
વિશ્વના ઘણા એવા દેશ છે કે જ્યાં સમગ્ર દેશમાં પણ 50 મિલિયન ઘર નહીં હોય.
આ ભગીરથ કાર્યને મારે સાત વર્ષમાં કરવું છે.
અને જેમ ફેજલે કહ્યું કે નવી ટેકનોલોજી છે.
હું જરૂર તમારે ત્યાં આવી અને જોઇશ.
હું ઇચ્છું છું કે અમને ટેકનોલોજી પણ મળે, અમને ગતિ માટે પણ જોઇશે અને ગુણવતાસભર બાંધકામ માટે પણ ટેકનોલોજીનો ઉપયોગ પડવાનો છે.
અને લૉ કોસ્ટ હાઉસિંગ એક ખૂબ મોટું કાર્ય મારા મગજમાં છે.
ભારતને આગળ વધારવા માટે મારે ઇન્ફ્રાસ્ટ્રકચરને પણ વધારવું છે, ઇન્ફ્રાસ્ટ્રકચરને પણ અપગ્રેડ કરવાનું છે.
જ્યાં જૂનું ઇન્ફ્રાસ્ટ્રકચર છે તેમને..
જેમ કે રેલવે જો જૂનું છે મારે ગતિ વધારવી છે.
રેલવે સ્ટેશનની વાત કરું તો મારે ત્યાં 500થી વધારે રેલવે સ્ટેશન છે જેમને હું એક પ્રકારથી મોટા વેપાર કેન્દ્રમાં ફેરવવા ઇચ્છું છું.
આજે હિન્દુસ્તાનમાં આપ જાણો છો કે રેલવે સ્ટેશન એ દરેક શહેરના હૃદયસ્થાને છે પરંતુ ઉપરના ભાગે બધુ ખાલી છે.
હું એ રેલવે સ્ટેશનના ઉપરના ભાગે 20 માળ, 50 માળ ઉંચી ઇમારત બનાવું, 200-200-400 રૂમવાળી હોટેલ બનાવું, વિશાળ મૉલ બનાવું?
500 રેલવે સ્ટેશન કેટલા વિશાળ પાયે વિકાસ થઇ શકે છે.
આ બાબતને લઇને અમે કામ કરવા ઇચ્છીએ છીએ.
કૃષિ ક્ષેત્રમાં કોલ્ડ સ્ટોરેજ નેટવર્ક, ગોડાઉન નેટવર્ક..
આજે ભારતમાં 30 ટકા પાક સારસંભાળના અભાવે બગાડ પામે છે.
હું માનું છું કે ખેત પેદાશનો બગાડ થવો એ એક પ્રકારનો ગુનો છે.
જો અમે યોગ્ય સંગ્રહ ના કરી શકીએ તો ગરીબોને આપવું જોઇએ, તેમનું પેટ ભરવું જોઇએ.
હું આ 30 ટકા બચાવવા માગુ છું.
જેથી મારા દેશની જરૂરિયાતો પૂર્ણ થઇ શકે અને વધારાનું અનાજ વિશ્વના ગરીબ દેશના ઉપયોગમાં આવવું જોઇએ.
હું ગોડાઉન, કોલ્ડ સ્ટોરેજ વગરેનું વિશાળ નેટવર્ક ગોઠવવા ઇચ્છું છું.
આપની વાત સાચી છે કે હાલના વૈશ્વિકરણના યુગમાં બંદર ક્ષેત્રની સંભાવના ખૂબ રહેલી છે.
અન્ય દેશોની સરખામણીએ અમે ખૂબ પાછળ છીએ પરંતુ છેલ્લા કેટલાક સમયથી આ ક્ષેત્રે પણ અમે ગતિ વધારી છે.
પબ્લીક પ્રાયવેટ પાર્ટનરશિપ મોડેલને અમે પ્રોત્સાહન આપ્યું છે.
આ દિવસોમાં અમે ઘણા નવા નીતિ વિષયક નિર્ણય લીધા છે.
અને મારું માનવું છે કે તેનો લાભ યુ.એ.ઈ.
સૌથી વધારે લઇ શકે તેમ છે કારણ કે તમારી પાસે અનુભવ છે અને તમે વિશ્વની ખૂબ મોટી કંપનીઓ સાથે સંકળાયેલા છે.
તો ભારત સાથે મળીને બંદર વિકાસ અથવા પોર્ટ-લીડ ડેવલપમેન્ટ મારા મગજમાં આવ્યું છે અને જ્યારે હું પોર્ટ-લીડ ડેવલપમેન્ટ કહું છું ત્યારે બંદર માળખું, બંદરો ખાતે આધુનિક ટેકનોલોજી, નજીકના અંતરે કોલ્ડ સ્ટોરેજ, ગોડાઉન, બંદર, રસ્તા, રેલવે અને અંતરિયાળ વિસ્તારો સાથે જોડાણ આ દરેક બાબતને સાંકળીને હું પોર્ટ-લીડ ડેવલપમેન્ટના વિચારને આગળ વધારવા ઇચ્છું છું.
આ ક્ષેત્રે અનેક સંભાવનાઓ રહેલી છે.
આજે વિશ્વમાં પ્રવાસ ઉદ્યોગનું કદ 3 ટ્રિલિયન ડોલરનું છે.
જેમાં ભારતનું યોગદાન ખૂબ ઓછું છે.
હોસ્પિટાલિટી ઇન્ડસ્ટ્રી માટે ભારતમાં અનેક તકો રહેલી છે.
વિશ્વ માટે અજાયબી છે કે ભારત શું કરી શકે છે.
હું એને આગળ વધારવા ઇચ્છું છું.
અને હું માનું છું કે આપ લોકોએ જે સ્તરે આ કાર્યને વધાર્યું છે કે આજે વિશ્વને અહીંના રણને જોવા માટે વિવશ કરી શકો છો.
તમે એ શક્તિ દર્શાવી છે.
તો ભારત પાસે ઘણું બધુ છે.
તમારી થોડીક કુશળતા અમારી સાથે જોડાય જાય તો આખી દુનિયાને અમે આકર્ષિત કરી શકીએ તેમ છીએ.
પ્રવાસન માટે ખૂબ સંભાવના રહેલી છે.
હું તો કહું છું કે કોઇપણ ક્ષેત્રને લઇ લો આજે ભારત સંભાવનાઓથી ભરપૂર છે.
જે પ્રકારે આપે કહ્યું સોલર એનર્જી, વિન્ડ એનર્જી, રીન્યુઅલ એનર્જી, 188 ગિગાવૉટ – 100 સોલર એનર્જી, 75 વિન્ડ એનર્જી અને 13 રીન્યુઅલ એનર્જી કે વેસ્ટ ટુ વેલ્થથી મળી છે.
હું સમજું છું કે આ એક ખૂબ મોટી તક છે.
અમે સોલર એનર્જી સાધનોનું ઉત્પાદન પણ કરવા ઇચ્છીએ છીએ, અમારે સોલર એનર્જી ઇન્સ્ટોલમેન્ટ પણ જોઇએ છે.
અમે પાવર જનરેશનની દિશામાં જવા ઇચ્છીએ છીએ અને ગ્લોબલ વોર્મિંગની જે ચિંતા વિશ્વને છે ત્યારે અમારે ત્યાં આટલી જનસંખ્યા હોવાથી જો અમે એક પગલું ચાલીએ, એક પગલું સુધારીએ તો દુનિયાને પણ તેની નોંધ લેવી પડશે.
વૈશ્વિક પર્યાવરણને અમે કેટલી સકારાત્મક રીતે અસર કરી શકીએ છીએ.
હું સમજું છું કે આપના સહયોગથી આ બાબતને અમે આગળ વધારી શકીએ તેમ છીએ.
રેટીંગ કરનારી સંસ્થાઓ પણ એક બાબતે સંમત છે તે દુનિયાના મોટા દેશોમાં સૌથી ઝડપથી વિકાસ કરતું અર્થતંત્ર ભારત છે.
હું માનું છું કે વિકાસની સંભાવના અનેક રહેલી છે, વિશ્વ પણ કહે છે કે 21મી સદી એશિયાની સદી છે.
અહીં જે મારા મિત્રો બેઠા છે – જો યોગ્ય વાતાવરણ મળે છે તો કેટલા સફળ બની શકે છે – તેમની સફળતાની વાતો પોતાની રીતે એક સફળતાની કહાની છે.
હું ઇચ્છું છું કે આપ સહુ સાથે મળીને કામ કરો-ભલે આ તરફ હો કે પેલી બાજુ હો – હું અહીં આપને નિમંત્રણ આપવા આવ્યો છું.
હું માનું છું કે આજે ભારતમાં 1 ટ્રિલિયન ડોલરના તાત્કાલિક મૂડીરોકાણની તકો રહેલી છે.
હવે જ્યારે હું એક ટ્રિલિયન બોલું છું ત્યારે એવું નથી કે મને ખબર નથી કે મને સમજાતું નથી માટે બોલુ છું.
મને ચોક્કસ ખબર છે કે 1 બિલિયન અને 1 ટ્રિલિયનમાં કેટલો ફરક હોય છે.
તેમ છતાં હું જવાબદારીપૂર્વક કહું છું કે 1 ટ્રિલિયન ડોલરની સીધી સંભાવના રહેલી છે.
હું ઇચ્છીશ કે ભારત પાસે અને ડાયનામિક, વિકાસલક્ષી નીતિઓ છે, એક સ્થિર સરકાર છે અને આજે હું આપના ઘરે આવ્યો છું.
હું જોઇ રહ્યો છું, કાલથી અનુભવી રહ્યો છું, મને પોતાને શરમ આવી રહી છે કે અમે 34 વર્ષ કેવી રીતે ગુમાવી દીધા?
હું પોતે અનુભવ કરી રહ્યો છું.
અને એટલા માટે જ હું આજે એ 34 વર્ષની કમીને પણ ભરીને જવા ઇચ્છું છું.
હું આપનો ખૂબ આભારી છું અને આપને નિમંત્રણ આપું છું આપ આવો ભારત અને આપણે સાથે મળીને 21મી સદી કેવી રીતે એશિયાની સદી બને, આપણે એ આર્થિક ઉંચાઈઓ સુધી કેવી રીતે પહોંચી શકીએ જેથી વિશ્વના સામાન્યથી સામાન્ય માનવીની ભલાઈના કામમાં આપણે આવી શકીએ.
હું આપ દરેકને નિમંત્રણ આપું છું.
હું હિઝ એક્સલન્સીનો પણ આભારી છું કે તેઓ પોતે આવ્યા અને આપ સહુ સાથે મળવાનો અને અવસર આપ્યો.
ખૂબ ખૂબ ધન્યવાદ
UM/AP/JK/GP
