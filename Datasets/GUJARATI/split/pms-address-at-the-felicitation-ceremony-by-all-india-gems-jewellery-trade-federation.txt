હું જાણું છું કે હું અહીં કેમ આવ્યો છું કારણ કે તમે એ લોકો છો જેમણે ઘણી સરકારોને ઝુકાવી છે.
તમે એ લોકો છો જેમણે સારી સારી સરકારોને પોતાના પગલા પરત લેવા માટે મજબૂર કરી છે.
પરંતુ ઝુકવાનું ત્યાં જ હોય છે, જ્યાં જંગ હોય છે.
અમે તો જંગ માટે નીકળ્યા જ નહોતા.
અમે તો તમને જીતવા માટે નીકળ્યા હતા.
મને આનંદ છે કે અમે તમને જીતી લીધા છે અને તમે પણ અમને જીતી લીધા છે.
જુઓ, એક્સાઇઝનો મામલો પહેલા પણ આવ્યો અને તમે લોકોએ તોફાન ઊભું કરી દીધું, સરકારો ડરી ગઇ.
દરેક એમપી તમારો ગ્રાહક હોય છે.
તો તમારે સરકાર પર દબાણ કરવા માટે કોઇ મંડળ મોકલવાની જરૂરિયાત નથી.
બસ એમપીના ત્યાં ગયા અને રોજનો સંબંધ રહે છે તમારો.
પરંતુ તેના કારણે શું થયું ?
સરકારો ડરી ગઇ અને સરકારોએ ચીજો પરત કરી લીધી અને મામલા ત્યાં ને ત્યાં જ રહી ગયા.
હું સમજું છું કે ક્યારેક – ક્યારેક કોઇ એક બાબત લાંબા સમય સુધીનું સારું કામ પણ કરી દે છે.
આ બજેટની એક્સાઇઝ ડ્યુટીએ પહેલી વખત તમને લોકોને એ સમજવા માટે મજબૂર કરી દીધા કે સરકાર શું હોય છે ?
કારણ કે તમે સરકાર જાણતા નહોતા, તમે ફક્ત એક્સાઇઝ ઓફિસરને જાણતા હતા.
અને ભૂલ ત્યાંથી જ થતી હતી.
તમને લાગતું હતું કે એક એક્સાઇઝ ઓફિસરને મળી ચૂક્યા તો વાત બની ગઇ.
હવે આ સરકાર બદલાઇ ચૂકી છે.
પહેલી વખત તમને ખબર પડી કે સરકાર શું હોય છે અને પહેલી વખત સરકારને ખબર પડી છે કે આ વ્યવસાયમાં કેટલી બારીકાઇ હોય છે, કેટલી કઠીનાઇ હોય છે.
હું જ્યારે ઓફિસર સાથે વાત કરી રહ્યો હતો તો હું પૂછતો હતો કે તેમને કે આ જે વિષય ઇન્ડ્રસ્ટ્રી તરફથી આવ્યા છે, શું પહેલા ધ્યાનમાં નહોતા આવ્યા ?
બોલ્યા, સાહેબ ક્યારેય ધ્યાનમાં નહોતા આવ્યા.
એટલે કે એવી સંવેદનહીનતા અને એટલા મોટા ક્ષેત્ર માટે.
એ પોતાનામાં જ સરકાર માટે પોતાનામાં જ જોવા માટેની ઘણી માત્રા છે.
એટલા માટે આ વખતે એક્સાઇઝના નિર્ણયે, એ સાચું છે કે તમારો કંઇક ખર્ચો થયો હશે.
જાહેરાત આપવી પડી હશે, આંદોલન કરવા પડ્યા હશે,પૂતળા બાળવા માટે પેટ્રોલ લાવવું પડ્યું હશે, ઘણું બધું કરવું પડ્યું હશે.
પરંતુ આ ખર્ચો કર્યા બાદ પણ ફાયદો એ થયો કે સરકાર અને તમારી વચ્ચે ભારે સંવાદ થયો અને લોકતંત્રની આ જ તો તાકાત છે જી. તમને પણ પોતાની બાબત, પોતાની રીતે શીખવાનો પૂરો હક છે અને તમારી બાબતને સમજવાનો ભરપૂર પ્રયાસ કરવાની સરકારની જવાબદારી છે.
જો અમે પહેલાથી જ ડરી ગયા હોત, એમપીનું કહેવું માની લીધું હોત, તો પછી કોઇ સરકાર આવી હોત, ક્યારેક 25 – 30 -40 વર્ષ બાદ.
તો પછી તેમને તમારી જ યાદ આવતી હોત.
પછી તે 1 % – 2 % લઇને આવી જાત.
સમસ્યાનું સમાધાન ન થયું હોત .
તમને લાગતું હશે કે મોદી ઝુકતો નથી, મોદી અડગ રહ્યો, મોદી એ નથી.
સવાલ મોદીનો નથી જી. સવાલ સમસ્યાઓના સમાધાન કરવાનો છે.
એટલા માટે અમે કમિટિની રચના કરી.
કમિટિમાં તમારા લોકો રહ્યા.
તમારા દરેક પાસાને અમે સાંભળવાનો પ્રયાસ કર્યો.
એના કારણે ભવિષ્યમાં સરકાર જ્યારે પણ કંઇક નિર્ણય લેશે, આ તમામ પહેલું સમગ્ર દેશના અર્થતંત્ર અને વિકાસ માટે એક ખૂબ જ મોટી ભૂમિકા અદા કરશ, એવો મારો વિશ્વાસ છે.
હવે જેમ જીતુભાઇ જણાવી રહ્યા હતા કે 28 ફેબ્રુઆરીએ બજેટ આવ્યું .
03 માર્ચે આવી ગયા, આવી ગયા તો મોદીજીને મળ્યા અને કહેતા હતા કે પહેલા તો કોઇ મળતું જ નહોતું.
જુઓ, સરકાર તમારી છે, આ દ્વાર તમારા માટે હંમેશા – હંમેશાં માટે ખુલ્લા છે.
તમને પોતાની વાત નારાજગી સાથે રાખવાનો પણ અધિકાર છે જી. કારણ કે જો સરકાર સંવાદ ન કરે, સંવાદ ન થાય તો સમસ્યાનું સમાધાન થતું જ નથી અને સારું થયું કે એક્સાઇઝ પણ રહ્યું અને સમસ્યાઓનું સમાધાન પણ થયું.
તમને એમ લાગતું હતું કે એક્સાઇઝ હવે તમામ, તે ઠીક છે, જૂનો અનુભવ છે તમારો અને એટલા માટે તમને ડર લાગે તે સ્વાભાવિક છે.
પરંતુ આ બદલાયેલી સ્થિતિમાં તમને પણ મજા આવશે કે ચલો ભાઇ નવા નિયમો સાથે રહેવાનો કેટલો મોટો આનંદ થાય છે.
રાત્રે કેટલી સારી ઊંઘ આવે છે.
આ જે ભયનો માહોલ હતો, તે અમે પૂરો કરી દીધો છે.
મેં વચ્ચે ઓફિસરો સાથે એક મિટિંગ કરી હતી, ત્યારે પણ મેં કહ્યું હતું કે આપણે નાગરિકોને દેશ બાંધવાના ભાગીદાર સમજીએ, કરદાતાઓને આપણે ચોર ન સમજીએ.
આ મારો સ્પષ્ટ મત છે.
પરંતુ એ વાત સાચી છે કે આપણે અહીં શું – શું ચાલી રહ્યું છે, એ તમને પણ ખબર જ છે.
મોટા – મોટા લોકોને જેલ જવું પડ્યું છે, મને યાદ છે, આ સરકારે તે હજી શરૂ કર્યું નથી, હું તો જૂની વાત જણાવી રહ્યો છું.
તો અમારા પણ અમુક લોકો છે.
જેના કારણે બદનામી થાય છે.
પરંતુ એ આવશ્યક છે, જેવું પ્રવીણજી ઉદાહરણ આપી રહ્યા હતા સૂરતનું.
એક સમયે સૂરતની છબી હતી, પરંતુ તેમણે પણ તમામ કાયદા નિયમોનું પાલન કરીને પોતાને આધુનિક બનાવ્યા અને તેના કારણે આજે દુનિયાની સાથે તે લોકો મુકાબલો કરી રહ્યા છે, તમે પણ કરી શકો છો અને હું તમારી સાથે ઊભો છું.
દુનિયામાં જ્વેલરી માર્કેટ આટલું મોટું છે જી, તેની વૃદ્ધિ આટલી છે, તેની તુલનામાં આપણે ઘણા પાછળ છીએ.
વિશ્વમાં એક ચીજની ખૂબ જ માગ છે અને તેની પૂરી તાકાત આપણી પાસે છે.
પરંતુ આપણે તે મેચ કરી શકતા નથી.
સમગ્ર દુનિયામાં હાથ કારીગરી જ્વેલરીનું ખૂબ જ મોટું આકર્ષણ છે.
હું સાચું બોલી રહ્યો છું ને.
મારે તમારા વ્યવસાયમાં આવવું નથી, ચિંતા ન કરો.
હું જ્યારે ગુજરાતમં હતો, હું જ્વેલરીવાળા લોકોને વારંવાર મળતો હતો.
મેં જ્વેલરીના સ્કીલ ડેવલપમેન્ટની સંસ્થા શરૂ કરી કારણ કે મને ખબર છે કે તેની આટલી તાકાત છે.
અમારા ત્યાં માણસ દ્વારા બનેલી જ્વેલરીમાં ગુરુ – શિષ્યની પરંપરા છે.
ખૂબ જ ઓછા ક્ષેત્ર છે, જેમાં ગુરુ – શિષ્ય પરંપરા છે, તેમાં એક જ્વેલરી છે.
સોનીના ત્યાં જે કામ કરનારો હોય છે, ભઠ્ઠી સળગાવનારો, તે ધીરે – ધીરે સોની બની જાય છે.
ગુરુ – શિષ્ય પરંપરા છે ત્યાં અને તેના કારણે કંઇક સારું પણ થયું અને અમુક બાબતો અટકી પણ ગઇ.
ગુરુ જેટલી ચીજો જાણતો હતો, શિષ્યને તેટલી ચીજો મળી ગઇ, તેને લાગ્યું કે એક પેઢી નીકળી ગઇ.
નવું કરવું, નવું શોધવું, નવા પ્રયોગ કરવા તેનું તત્વ ખૂબ જ ઓછું રહ્યું અને તેના કારણે વૈશ્વિક ક્ષેત્રમાં આપણે નીચે આવી ગયા.
આપણી પાસે હજારો વર્ષોનો વારસો છે.
એક એવું ક્ષેત્ર છે, હજારો વર્ષોનો વારસો છે.
સોનું કેવી રીતે કાઢવામાં આવતું હતું, આ ચીજો આપણને અહીં વેદ કાલીન ગ્રંથોમાં જોવા મળે છે, તો આપણે ત્યાં અહીં આ ક્ષેત્ર સાથે જોડાયેલા પૂર્વજ હશે ને આ કરનારા.
આટલો મોટો જૂનો વારસો હોય અને વિશ્વમાં આપણું વર્ચસ્વ ન હોય.
આ પડકાર આપણે સ્વીકારવો જોઇએ.
આપણે આ પ્રકારથી નવી ડિઝાઇન પર જઇએ.
આપણે આ પ્રકારથી ગુણવત્તા ધરાવતો માલ, શૂન્ય ખરાબ જેને કહીએ, ગુણવત્તાવાળો માલ અને આજે આ માલની સાથે ટકાઉ થવાની જરૂર છે.
નહીં તો જે ચીજો આવે છે, સારી દેખાય છે અને અમુક મહિનામાં ચાલી જાય છે, તેને એક નવા પ્રકારનું ટૈગ લાગે છે.
હું બોલવા માગતો નથી.
આપણે ઇચ્છીએ છીએ કે ભાઇ આ ભારતનું છે.
અરે આંખ બંધ કરીને લઇ લો, સારું છે.
એમ થવું જોઇએ.
મેક ઇન ઇન્ડિયા આ બાબતથી પૂરતું નથી કે અહીં કામ થાય છે અને અહીં રોજગાર હોય છે.
તેનું એક સ્ટેજ હોવું જોઇએ, જ્યારે દુનિયાને ખબર પડી, મેક ઇન ઇન્ડિયા, અરે ભાઇ આંખ બંધ કરીને લઇ લો ચાલો.
આ બ્રાન્ડ છે, તેને ઉઠાવો.
એવી વિશ્વસનીયતા કેળવવા માટે શોધખોળ ખૂબ જ જરૂરી છે.
ખૂબ જ જરૂરી છે.
શોધખોળ માટે એક વાતાવરણ સ્થાપવું જરૂરી હોય છે, પ્રતિભા નિખારવાનું જે લક્ષ્ય ચાલ્યું છે સરકારનું, હું ઇચ્છું છું કે રત્ન તથા આભૂષણના લોકો પ્રતિભા ઉત્પન્નના કામમાં ભાગીદાર બને.
આપણે સિલેબસ એવો તૈયાર કરીએ જે રત્ન તથા આભૂષણના લોકોનું વિઝન હોય અને હું માનું છું કે એવું હોવું જોઇએ.
અને તમે જે યુનિર્વર્સિટીની વાત કરો છો તે પહેલેથી જ બરોડામાં સ્કીલ યુનિર્વર્સિટી બની ચૂકી છે.
રત્ન તથા જ્વેલરીના લોકો તેમની સાથે જોડાય, તેમની સાથે પોતાનો સિલેબસ બનાવે.
તમને જેવું જોઇએ એવું જ. માનવ વિકાસ સંસાધન માટે સમગ્ર સુવિધા હશે અને હું સહમત છું કે બે ચીજો પણ બળ, એક માનવ સંસાધન વિકાસ અને બીજું ટેક્નોલોજી અપગ્રેડેશન.
જુઓ, સૂરતમાં ડાયમંડે દુનિયામાં પોતાનું વર્ચસ્વ જમાવ્યું છે, તેનું કારણ એક છે કે તેમણે ટેક્નોલોજીના વિકાસ કરવામાં જરાય પણ વાર નથી કરી.
તેમણે દરેક વખતે નવી ચીજ આવી અને તેમને લાગ્યું કે ડાયમંડ કાપવામાં એટલી તકલીફ હોય છે અને કોઇએ લેઝર કટિંગ ટેક્નિકથી ડાયમંડ કટિંગની વ્યવસ્થા કરી દીધી તો તેમણે તે તરત જ સ્વીકારી લીધી અને આપણે અહીંયા હોમ ગ્રાઉન્ડ પર જ આ ટેક્નોલોજીનો વિકાસ થયો છે.
જેમને સ્વીકૃતિ મળી છે.
અરે કહેવાનો મતલબ છે કે આપણે લોકો જો ઇચ્છીએ તો આ બધુ જ કામ કરી શકીએ છીએ.
એ વાત સાચી છે કે ભારતમાં સોનું એ સામાજિક પ્રતિષ્ઠા સાથે જોડાઇ ગયું છે.
અને તેના કારણે કોઇના ઘરમાં સોનું પડ્યું પણ હશે.
ઘરેણા પડ્યા પણ હશે, વર્ષમાં એક – બે વખત, પાંચ વખત પહેરવાની તક પણ મળતી હશે .
તે મૃત મિલકતના રૂપમાં પડ્યું રહે છે.
તેને કોઇ પણ પ્રકારથી રાષ્ટ્રના વિકાસમાં જોડવું છે, તેના માટે એક સ્કીમ બનાવી છે.
તમે પણ પ્રેરિત કરી શકો છો પોતાના ગ્રાહકને કે ભાઇ કંઇ જવાનું નથી, ત્યાં જ રાખ તું.
જ્યારે જરૂર પડે ત્યારે લઇ આવજો.
તેના કારણે દેશના અર્થતંત્રને બ‌ળ મળી શકે છે.
અને દેશના અર્થતંત્રને બળ મળે, તો તેમાં આપણે લોકોએ થોડો ભાગ આપવો જોઇએ.
સુવિધાઓ જે પણ ઊભી કરવી હશે.
જ્યાં પણ ઊભી કરવી પડશે, આ સરકાર સ્પષ્ટ માને છે કે આ ઘણા બધા લોકોને રોજગાર આપવાનું એક ક્ષેત્ર છે.
જે હજી પણ વણવપરાયેલ છે.
તેની ક્ષમતાથી આપણે ઘણા પાછળ છીએ.
પરંતુ આપણે સ્થાનિક માર્કેટમાં એટલું મોટું માર્કેટ છીએ કે આપણને નવું કરવાનું મન જ થતું નથી.
આપણી સૌથી મોટી મુશ્કેલી એ છે કે સ્થાનિક માર્કેટ ખૂબ જ મોટું છે.
સવા સો કરોડ લોકો છે, જો વર્ષમાં બે કરોડ પણ લગ્ન થાય છે તો, તમારી પાંચેય આંગળીઓ ઘીમાં.
એટલા માટે તમને મન કરતું નથી કે વિશ્વ માર્કેટ તરફ જોઇએ.
તમને મારો આગ્રહ છે કે તમે સ્થાનિક માર્કેટના સિમિત વિચારથી બહાર નહીં આવો, ત્યાં સુધી સફળતા નહીં મળે જી. આ સાચું છે કે સ્થાનિક માર્કેટ ખૂબ જ મોટું છે કે તમે કદાચ એને પૂરું પણ ન કરી શકતા હોવ.
પરંતુ જો તમે વૈશ્વિક માર્કેટ તરફ જોશો તો કદાચ સ્થાનિક માર્કેટને તમે ઉત્પાદનના રૂપમાં કામે આવી શકો છો.
કોઇ સમસ્યા નહીં આવે અને તેના માટે જે જરૂરી છે તેને વિચારવામાં આવશે.
હવે આજે તમે પ્રશંસા જ પ્રશંસા કરી દીધી છે, તો કાલે અખબારમાં કંઇ નહીં છપાય.
કંઇક અહીં તહીંની વાત કરી દીધી હોત તો છપાઇ ગયું હોત કંઇક.
આપણે તેને એક અવસરના રૂપમાં પલટી દેવું જોઇએ.
જેટલા આગળ વધી શકીએ છીએ વધવું જોઇએ.
પ્રવીણજીએ પછી જણાવ્યું કે હવે કાળા નાંણાથી મુક્તિ લઇ લેવી જોઇએ.
ઓછામાં ઓછી તાળીઓ તે સમયે પડી હતી.
હું સાચું કહું છું અને હું તમારા માધ્યમથી દેશના લોકોને પણ કહેવા માગું છું કે આપણે કેમ આ બોજ સાથે બેસીએ.
ચેનથી સુવાનું, ઊંઘ આવવી, એનાથી મોટો આનંદ જીવનમાં બીજો ક્યો હોઇ શકે ?
આ ઇન્કમટેક્સના ઓફિસર્સનો ડર કેમ રાખવાનો ?
આ સ્થિતિ બદલવાનો સૌથી મોટો ઉપાય છે, 30 સપ્ટેમ્બર પહેલા જે પણ છે તે ડિકલેર કરી દો.
કારણ કે હું નથી ઇચ્છતો કે 30 સપ્ટેમ્બર બાદ કોઇની પણ ઊંઘ ખરાબ થાય.
હું સવા સૌ કરોડ દેશવાસીઓ સુખ – ચેનની ઊંઘ લે, એ હું ઇચ્છું છું.
અને હું તે પાપને કરવા નથી માગતો જે 30 સપ્ટેમ્બર બાદ મારે કરવું પડે.
એટલા માટે હું તમને નિમંત્રણ આપું છું અને તમારી સાથે જોડાયેલા લોકોને તમે આસાનીથી જણાવી દો કારણ કે સૌથી વધારે તમારી સાથે જોડાયેલા રહે છે.
મને આ એસોસિયેશનના લોકો, એટલું થયું કે તમે લોકોએ મને ખુલીને જ બધી બાબતો જણાવી.
નહીં તો સરકારને તો કોઇ બતાવતું નથી .
જ્યારે આ લાહીરી કમિટિ બની તો તમારા લોકો ભેગા મળીને આવ્યા તો કહેતા હતા કે સાહેબ અમારે ત્યાં તો લોકો થેલામાં પૈસા લઇને આવતા હતા.
અમને કહેતા નાંખો છો આમાં.
અરે ઘણું સાચું જણાવી દીધું તમે લોકોએ.
એનો મતલબ એ છે કે તમે એ બધાને જાણો છો.
તો મારો સંદેશ પહોંચાડી દોને.
કારણ કે તમારું જ ક્ષેત્ર છે કે જ્યાં તેને સૌથી વધારે સુવિધા છે.
ત્યાર બાદ જમીનવાળા છે.
ત્યાર બાદ બિલ્ડિંગ ઉદ્યોગવાળાની દુનિયા છે.
તમે સૌથી પહેલા છો.
તો તમે મારી મદદ કરશો તો દેશની મદદ થઇ શકશે.
તમે જોયું હશે કે સંવાદથી કેટલો ફરક પડે છે.
આપણે આરામથી આપણી મુશ્કેલીઓ જણાવી શકીએ છીએ.
અને તમે આટલું નાનું શું માગી રહ્યા છો પ્રવીણજી.
તે કહી રહ્યા છે કે એક મંત્રી, શું આપણે એક વિભાગ, એક મંત્રાલય.
અરે, આખો પ્રધાનમંત્રી રાખી લો યાર, દેશના વિકાસ માટે મેક ઇન ઇન્ડિયા માટે અને વૈશ્વિક રીતે તમારું સામર્થ્ય વધે, એટલા માટે આ સરકાર હંમેશાં તમારી સાથે છે.
પ્રધાનમંત્રી સ્વયં તમારી સાથે છે.
એટલા માટે નાના મંત્રાલયોમાં ના પડો, હું પોતે જ તમારા માટે બેઠો છું.
પરંતુ હું તમને નિમંત્રણ આપું છું.
હવે જૂનું જે તમે કરતા હતા, છોડો તે બાબતોને, ખૂબ થઈ ચૂક્યું છે જી. હવે શું જરૂરીયાત છે.
હવે એક નિયમ બન્યો છે, નવી વ્યવસ્થા બની છે અને સારા માટે બની છે, દેશના વિકાસ માટે બની છે.
આપણે સહુ મળીને કામ કરીએ, દેશને નવી ઊંચાઇઓ પર લઇ જઇએ.
તમે આજે મારું સ્વાગત કર્યું.
સન્માન કર્યું, એટલા માટે હું તમારા સહુનો ખૂબ ખૂબ આભારી છું.
હું વિશ્વાસ અપાવું છું કે ક્યારેય કોઇને કોઇ પરેશાની હોય, એ આપણે વિચારી જ શકતા નથી અને મને આનંદ છે કે તમે સરકાર વ્યવસ્થાનો સ્વીકાર કર્યો.
અને આ સ્વીકૃતિનું મૂળ કારણ વિશ્વાસ છે.
કદાચ આ સરકાર પર પણ તમારો ભરોસો ન હોત, તો આજે પણ તમે પૂતળા બાળી રહ્યા હોત, કામ થતું નથી પરંતુ આ થયું એટલા માટે તમારો સરકાર પર વિશ્વાસ છે અને લોકતંત્રમાં વિશ્વાસ જ સૌથી મોટી પૂંજી હોય છે.
જનતાનો શાસન પ્રત્યે, શાસનનો જનતા પ્રત્યે, આ વિશ્વાસ જ તો છે જે આપણને જોડે છે અને આપણે તમામ જ્યારે જોડાઇએ છીએ તો કંઇક કરવા માટે જોડાઇએ છીએ.
મને વિશ્વાસ છે કે આપણે દેશ માટે ઘણું બધુ કરવાના સંકલ્પને લઇને અહીંથી જઇશું.
ખૂબ – ખૂબ ધન્યવાદ.
TR
