પ્રધાનમંત્રી શ્રી નરેન્દ્ર મોદીની અધ્યક્ષતામાં કેન્દ્રિય મંત્રીમંડળે સશસ્ત્ર સીમા દળનાં કાર્યકારી અધિકારીઓનાં કેન્દ્રિય સમૂહ ‘એ’ સેવા અને કેડર પ્રદાન કરવાની મંજૂરી આપી છે.
આ અંતર્ગત સહાયક કમાન્ડન્ટથી લઈને મહાનિરીક્ષકનાં સ્તરનાં કુલ 19 પદોનાં સર્જન સંબંધિત સમૂહ ‘એ’વર્ગનાં અધિકારીઓની સમીક્ષા સામેલ છે, જેથી સશસ્ત્ર સીમા દળનાં સંચાલન અને વહીવટી ક્ષમતાઓમાં વધારો થઈ શકે.
વર્તમાન સમૂહ ‘એ’ પદોને 1253 થી વધારીને 1272 કરવામાં આવી છે.
તેનું વર્ણન આ રીતે છે –
મહાનિરીક્ષક (એસએજી સ્તર) માટે 2 પદોનો વધારો
ઉપ-મહાનિરીક્ષક/કમાન્ડન્ટ (જેએજી સ્તર) માટે કુલ 11 પદોનો વધારો
ઉપ-કમાન્ડન્ટ (એસટીએસ સ્તર) માટે 2 પદોનો વધારો
સહાયક કમાન્ડન્ટ (જેટીએસ સ્તર) માટે 4 પદોનો વધારો
પૃષ્ઠભૂમિ
સરહદી વિસ્તારોની વસતિની સુરક્ષા, રાષ્ટ્રીય ભાવનાને પ્રોત્સાહન આપવા અને વિસ્તારમાં સુરક્ષાનું વાતાવરણ વધારવા સશસ્ત્ર સીમા દળની રચના વર્ષ 1963માં કરવામાં આવી હતી.
વર્ષ 2001માં દળને કેન્દ્રિય ગૃહ મંત્રાલયને આધિન કરવામાં આવ્યું હતું.
ત્યારબાદ દળ ભારત-નેપાળ અને ભારત-ભૂતાન સરહદોની સુરક્ષામાં તૈનાત છે.
દળને નક્સલવાદથી પ્રભાવિત વિસ્તારો અને જમ્મુ-કાશ્મીર અને અસમમાં જાસૂસી અને સુરક્ષા જવાબદારીઓ આપવામાં આવી છે.
અત્યારે દળમાં 96,093 કર્મચારીઓ કાર્યરત છે, જેમાં 73 બટાલિયન (જેમાં બે એનડીઆરએફ બટાલિયન સામેલ છે) છે.
અગાઉ દળની ક્ષમતા વધારવા અને પુનર્રચનાની કામગીરી વર્ષ 2005, 2010 અને 2011માં કરવામાં આવી હતી.
GP
