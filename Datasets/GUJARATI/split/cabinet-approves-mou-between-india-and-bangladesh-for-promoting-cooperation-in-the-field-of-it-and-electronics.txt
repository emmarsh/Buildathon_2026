પ્રધાનમંત્રી શ્રી નરેન્દ્ર મોદીની અધ્યક્ષતામાં કેન્દ્રીય મંત્રીમંડળને ભારત અને બાંગ્લાદેશ વચ્ચે ઇન્ફોર્મેશન ટેકનોલોજી એન્ડ ઇલેક્ટ્રોનિક્સ (આઇટીએન્ડઇ) ક્ષેત્રમાં સહકારને પ્રોત્સાહન આપવા થયેલા સમજૂતીકરાર વિશે જાણ કરવામાં આવી હતી.
આ એમઓયુ પર એપ્રિલ, 2017માં ભારત સરકારના ઇલેક્ટ્રોનિક્સ એન્ડ ઇન્ફોર્મેશન ટેકનોલોજી મંત્રાલય અને બાંગ્લાદેશના કમ્યુનિકેશન ટેકનોલોજી ડિવિઝન વચ્ચે હસ્તાક્ષર થયા હતા.
તે પાંચ વર્ષ સુધી અમલમાં રહેશે.
પછી એમઓયુ બંને પક્ષો વચ્ચે લેખિત સંમતિ દ્વારા લાગુ સમયગાળાની અંદર કોઈ પણ સમય પર લંબાવી શકાશે.
કોઈ પણ પક્ષ લેખિતમાં છ મહિના અગાઉ જાણ કરીને તેને રદબાતલ કરી શકશે.
આઇટીએન્ડઇના ક્ષેત્રમાં એમઓયુ ટેકનિકલ છે અને મુખ્યત્વે ઇ-ગવર્નન્સ, એમ-ગવર્નન્સ, ઇ-પબ્લિક સર્વિસીસ ડિલિવરી, સાયબર સુરક્ષા, ક્ષમતા નિર્માણ વગેરે પર કેન્દ્રીત છે.
એમઓયુનો ઉદ્દેશ ભારતીય આઇટી કંપનીઓ દ્વારા બાંગ્લાદેશમાં આઇટીએન્ડઇ બજારમાં વ્યાવસાયિક તકો ચકાસવાનો છે તથા ભારતમાં ભારતીય ઇલેક્ટ્રોનિક્સ અને આઇટી સેક્ટર્સમાં રોકાણને આકર્ષવાનો છે, જે પરોક્ષ રીતે રોજગારીની તકોનું સર્જન કરશે.
J.Khunt/TR
