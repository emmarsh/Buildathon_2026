પ્રધાનમંત્રી શ્રી નરેન્દ્ર મોદીની અધ્યક્ષતામાં આયોજિત કેન્દ્રિય મંત્રીમંડળની બેઠકમાં સેન્ટ્રલ રોડ ફંડ કાયદા, 2000માં સુધારા માટે જહાજ મંત્રાલય અને માર્ગ પરિવહન અને રાજમાર્ગ મંત્રાલય (એમઓઆરટીએચ) દ્વારા સંયુક્તપણે રજૂ થયેલી દરખાસ્તને મંજૂરી આપવામાં આવી હતી.
આ દરખાસ્તમાં સેન્ટ્રલ રોડ ફંડ (સીઆરએફ)ને રાષ્ટ્રીય જળમાર્ગો (એનડબલ્યુ)નાં વિકાસ અને તેની જાળવણી માટે આવકમાંથી 25 ટકા ફાળવવાની તથા રાષ્ટ્રીય રાજમાર્ગોનાં વિકાસ માટે પ્રદાન કરવામાં આવેલા હિસ્સામાં ઘટાડાની રજૂઆત કરવામાં આવી હતી.
મંત્રીમંડળે એવી સૂચના પણ આપી છે કે જ્યારે વ્યવહારિક રાષ્ટ્રીય જળમાર્ગ પ્રોજેક્ટ્સનો અમલ કરવામાં આવે, ત્યારે પીપીપી (સરકારી ખાનગી ભાગીદારી)ના ધારણે હાથ ધરી શકાશે અને તમામ કમ્પોનેન્ટની ચકાસણી થવી જોઈએ તથા કોઈ પણ ઘટક માટે ખાનગી રોકાણ ન મળે તો જ સરકારી ભંડોળનો ઉપયોગ કરી શકાશે.
સેન્ટ્રલ રોડ ફંડ (સુધારા) ખરડો, 2017 સંસદનાં ચોમાસુ સત્ર, 2017માં માર્ગ પરિવહન અને રાજમાર્ગ મંત્રાલય દ્વારા રજૂ કરવામાં આવશે.
અસર
સીઆરએફનાં 2.5 ટકાની ફાળવણીથી વર્તમાન વેરાનાં દરે નેશનલ વોટર વે (એનડબલ્યુ)નાં વિકાસ અને તેની જાળવણી માટે દર વર્ષે અંદાજે રૂ. 2,000 કરોડ મળશે.
ઇન્લેન્ડ વોટરવેઝ ઓથોરિટી ઓફ ઇન્ડિયા (આઇડબલ્યુએઆઈ)નાં અંદાજ મુજબ, વર્ષ 2022-23 સુધી એનડબલ્યુ પર ઓળખ કરાયેલા પ્રોજેક્ટનાં વિકાસ માટે અંદાજે રૂ. 25,000 કરોડની જરૂર પડશે.
આ સંબંધમાં મલ્ટિ મોડલ ટર્મિનલ્સનાં નિર્માણ માટે, નવા નેવિગેશન લોક, રિવર ઇન્ફોર્મેશન સિસ્ટમ, ફેરવેનાં વિકાસ વગેરે માટેની કામગીરી જલ માર્ગ વિકાસ પ્રોજેક્ટ હેઠળ શરૂ થઈ ગઈ છે, જનો અમલ એનડબલ્યુ-1 (ગંગા નદી) પર થઈ રહ્યો છે.
આઇડબલ્યુએઆઈ આગામી ત્રણ વર્ષ દરમિયાન 24 એનડબલ્યુનાં વિકાસ પર કામગીરી હાથ ધરવાની યોજના પણ ધરાવે છે.
એક અંદાજ મુજબ, આગામી પાંચ વર્ષમાં ઇનલેન્ડ વોટરવેઝ ટ્રાન્સપોર્ટ (આઇડબલ્યુટી)માં 1.8 લાખ વ્યક્તિઓને રોજગારી મળશે.
ફેરવે, ટર્મિનલ, નેવિગેશનમાં સહાય, બાર્જ, ટ્રેનિંગ વગેરેની કામગીરી અને મેનેજમેન્ટ માટે રોજગારીની નવી તકો ઊભી થશે તેવી અપેક્ષા છે.
ઉપરાંત 106 એનડબલ્યુનો વિકાસ રોજગારીની વધારે તકો ઊભી કરશે.
પૃષ્ઠભૂમિ
સરકાર રાષ્ટ્રીય અર્થતંત્ર માટે ઇનલેન્ડ વોટર ટ્રાન્સપોર્ટ સેક્ટર વિકસાવવાનાં મહત્ત્વ પર ભાર મૂકે છે.
હાલ અસ્તિત્વ ધરાવતાં પાંચ નવા એનડબલ્યુ અને નવા 106 એનડબલ્યુ વિકસાવવા અને તેને જાળવવા રાષ્ટ્રીય જળમાર્ગ કાયદો, 2016 સંસદમાં પસાર કરવામાં આવ્યો છે તથા હવે અમલમાં છે.
મંત્રીમંડળ દ્વારા આ વ્યવસ્થાને મંજૂરી આપવામાં આવી છે, જે સીઆરએફનાં સંસ્થાગત માધ્યમો મારફતે એનડબલ્યુ માટે ફંડિંગનો સ્થાયી અને પર્યાપ્ત સ્ત્રોત ઉપલબ્ધ કરાવશે.
આ ઇનલેન્ડ વોટર ટ્રાન્સપોર્ટને વાજબી, અસરકારક, લોજિસ્ટિકલી કાર્યદક્ષ અને પર્યાવરણને અનુકૂળ ક્ષેત્ર તરીકે પ્રોત્સાહન આપવાનું એક વધુ પગલું છે, જે ગીચ માર્ગો અને રેલવેમાંથી ટ્રાફિકને ડાઇવર્ટ કરવામાં પ્રદાન કરશે તથા સેક્ટરમાં રોકાણ કરવા ખાનગી કંપનીઓ માટે ઇન્સેન્ટિવ અને ચોક્કસતા પ્રદાન કરશે.
એક અંદાજ મુજબ, સ્ટાન્ડર્ડ 2000 ડીડબલ્યુટી જહાજ 125 ટ્રક લોડનું પરિવહન કરવાની તથા વર્તમાન રોડ અને રેલ માળખા પર સંપૂર્ણ ટ્રેન રેક (40 રેલ વેગન)નું વહન કરવાની ક્ષમતા ધરાવે છે.
J.Khunt/TR
