પ્રધાનમંત્રી શ્રી નરેન્દ્ર મોદીએ 19 ઓગસ્ટ, 2015ના રોજ દેશભરના વિભિન્ન ઉચ્ચ સંસ્થાનોના 30 પ્રતિષ્ઠિત વૈજ્ઞાનિકો સાથે મુલાકાત કરી.
આ વાતચીત અઢી કલાકથી વધુ સમય સુધી ચાલી, જે દરમિયાન ઘણા વૈજ્ઞાનીકોએ વિજ્ઞાનના વિભિન્ન ક્ષેત્રોમાં ભારત દ્વારા કરાયેલી પ્રગતિનું સંક્ષિપ્ત વિવરણ પ્રસ્તુત કર્યું.
પ્રધાનમંત્રીએ વૈજ્ઞાનિકો દ્વારા કરાયેલા કાર્યોની પ્રશંસા કરી.
તેમણે વૈજ્ઞાનિક સમુદાયને આહ્વાન કર્યું કે તેઓ ભારત સામે આવનારી સમસ્યાઓને હલ કરે, જેમાં ઉર્જા અને પાણી જેવા મુખ્ય ક્ષેત્રો પણ સામેલ છે.
ગંગા સહીત નદીઓને સાફ કરવાના કાર્યનો ઉલ્લેખ કરતા પ્રધાનમંત્રીએ કહ્યું કે આ એક ‘વૈજ્ઞાનિક પરિયોજના’ છે અને આ લક્ષ્યને પ્રાપ્ત કરવા માટે નવીન પદ્ધતિઓ અપનાવવાનો પડકાર ભારતીય વૈજ્ઞાનિકો સામે છે.
સ્વાસ્થ્ય ક્ષેત્રનો ઉલ્લેખ કરતા પ્રધાનમંત્રીએ કહ્યું કે ભારતીય વિજ્ઞાને અનોખી સ્વાસ્થ્ય આવશ્યકતાઓને હલ કરવી જોઈએ અને ભારત સામે આ સંબંધમાં જે પડકારો છે, તેને દુર કરવા જોઈએ.
તેમણે કુપોષણ અને કેટલાક જન જાતીય ક્ષેત્રોમાં વ્યાપ્ત સિકલ સેલ એનીમિયા જેવા રોગોના ઉદાહરણ આપ્યા.
તેમણે કહ્યું કે ભારતના પારંપરિક જ્ઞાનને આધુનિક પ્રણાલી સાથે સંયોજિત કરવાના ઉપાય કરવા જોઈએ.
તેમણે કહ્યું કે ભારતે ચિકિત્સીય ઉપકરણ નિર્માણમાં આત્મનિર્ભર થવું પડશે.
પ્રધાનમંત્રીએ કહ્યું કે ભારતની ઉર્જા સમસ્યાનો શ્રેષ્ઠ ઉપાય સૌર ઉર્જા છે.
તેમણે ભારતીય વૈજ્ઞાનિકોને આહ્વાન કર્યું કે તેઓ એવા કરગર ઉપકરણ વિકસિત કરે જેનાથી પુરા દેશમાં ક્રાંતિકારી પરિવર્તન થઇ શકે.
તેમણે ભારતીય વૈજ્ઞાનિક સમુદાયને કહ્યું કે તેઓ પેરિસમાં આગામી સીઓપી-21 જળવાયુ સંમેલનના પરિપ્રેક્ષ્યમાં વૈશ્વિક નેતૃત્વની અવધારણા અને વિચારોને આગળ વધારે.
પ્રધાનમંત્રી શ્રી નરેન્દ્ર મોદીએ પુનઃ ઉચ્ચારણ કર્યું કે વિજ્ઞાન સાર્વભૌમિક છે અને પ્રોદ્યોગિકી સ્થાનીક હોવી જોઈએ.
તેમણે કૃષિ ક્ષેત્રમાં નવાચારને પ્રોત્સાહન આપવા પર ભાર મુક્યો, જેથી કૃષિ ઉત્પાદનનો બગાડ ઓછો થઇ શકે અને કૃષિ ઉત્પાદોની આયાત સમાપ્ત કરી શકાય.
પ્રધાનમંત્રીએ ઉલ્લેખ કર્યો કે ભારત વિશ્વભરમાં એરંડી બીજોનું સૌથી મોટું ઉત્પાદક છે.
અન્ય દેશો ભારતમાંથી કાચા એરંડી બીજોની આયાત કરે છે અને પુરા વિશ્વમાં તૈયાર કરીને નિકાસ કરે છે.
વહીવટી બાબતનો ઉલ્લેખ કરતા શ્રી નરેન્દ્ર મોદીએ કહ્યું કે ભારતીય વિજ્ઞાન સાઈલો-દ્રષ્ટિકોણથી બાધિત છે, જેને અધિક સમન્વય અને બહુ-વિષયી સંશોધન વાતાવરણ બનાવીને સમાપ્ત કરી શકાય છે.
વાતચીત દરમિયાન વિજ્ઞાન તેમજ પ્રોદ્યોગિકી તથા ભૂ-વિજ્ઞાન મંત્રી ડો. હર્ષ વર્ધન, નીતિ આયોગના ઉપાધ્યક્ષ ડો. અરવિંદ પનગઢિયા અને નીતિ આયોગના સદસ્ય શ્રી વી.કે.
સારસ્વત, વિજ્ઞાન તેમજ પ્રોદ્યોગિકી તથા ભૂ-વિજ્ઞાન રાજ્યમંત્રી શ્રી વાય.એસ.
ચૌધરી અને ભારત સરકારના પ્રમુખ વૈજ્ઞાનિક સલાહકાર ડો. આર. ચિદમ્બરમ પણ હાજર રહ્યા હતા.
J.Khunt/PIB Ahmedabad
