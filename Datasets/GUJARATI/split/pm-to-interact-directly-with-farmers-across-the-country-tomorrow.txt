પ્રધાનમંત્રી શ્રી નરેન્દ્ર મોદી આવતીકાલે (20 જૂન, 2018) સવારે 9.30 કલાકે વીડિયો બ્રિજના માધ્યમથી સમગ્ર દેશના ખેડૂતો સાથે વાર્તાલાપ કરશે.
આ વાર્તાલાપ દ્વારા ખેડૂતોને પ્રધાનમંત્રી સાથે સીધો સંવાદ કરવાનો અવસર પ્રાપ્ત થશે.
ખેડૂતોની આવક બમણી કરવા સંબંધિત પહેલો પર પણ ચર્ચા કરવામાં આવશે.
આ કાર્યક્રમ દેશભરના કૃષિ વિજ્ઞાન કેન્દ્રો, કોમન સર્વિસ સેન્ટર (સીએસસી), દૂરદર્શન, ડીડી કિસાન અને આકાશવાણી દ્વારા સીધો પ્રસારિત કરવામાં આવશે.
લગભગ 2 લાખ કોમન સર્વિસ સેન્ટર (સીએસસી) અને કૃષિ વિજ્ઞાન કેન્દ્રો વીડિયો બ્રિજના માધ્યમથી જોડાશે.
લોકો ‘નરેન્દ્ર મોદી એપ’ના માધ્યમથી પણ સીધા જ આ સંવાદમાં જોડાઇ શકે છે.
RP
