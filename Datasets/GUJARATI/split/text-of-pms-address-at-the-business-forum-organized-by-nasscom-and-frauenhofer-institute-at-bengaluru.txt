યોર એક્સલન્સી ડૉ.એન્જેલા મર્કેલ
બેંગ્લોરમાં તમારી સાથે જોડાવામાં હું આનંદ અનુભવુ છું.
ઈન્ડો-જર્મન સમિટમાં આપનું સ્વાગત છે.
આ પળે હું એપ્રિલમાં મેં હન્નોવર અને હન્નોવર મેસે શહેરની લીધેલી મુલાકાતને યાદ કરૂં છું.
૧૫ રાજ્યો, સંખ્યાબંધ સીઈઓ અને ભારતની સેંકડો કંપનીઓએ તે બેઠકોમાં ભાગ લીધો હતો.
હેન્નોવર મેસેમાં મેળવેલો અનુભવ લાંબાગાળા સુધી મેન્યુફેક્ચરિંગ ક્ષેત્રના અમારા ર્દષ્ટિકોણ વ્યૂહોને ઘાટ આપતો રહેશે.
ખાસ કરીને ભારતને અને ગ્લોબલ મેન્યુફેક્ચરિંગ હબ બનાવવાના પથ પર આગળ વધી રહ્યા છીએ ત્યારે આ બાબત ખૂબ જ મહત્વની બની રહે છે.
ડૉ. મર્કેલ અને મિત્રો !
ભારત-જર્મની આર્થિક સહયોગ ક્ષેત્રે ભારે સંભાવનાઓ પડેલી છે.
ભારતમાં રોકાણ કરી રહેલા દેશોમાં જર્મની સાતમાં ક્રમે છે.
ભારતમાં ૬૦૦ જેટલા ભારત-જર્મની સંયુક્ત સાહસો ચાલી રહ્યા છે.
જો કે, હજી પણ આપણી આર્થિક ભાગીદારી તેની સંપૂર્ણ ક્ષમતાઓને આંબી શકી નથી.
અમને ખાસ કરીને જર્મની જે મોરચે શકિતશાળી છે તે ક્ષેત્રોને વિકસાવવા ઉત્સુક છીએ.
આ હેતુસર અનુકૂળ વાતાવરણ ઉભુ કરવા અમે ઘનિષ્ઠ પ્રયાસ કરી રહ્યા છીએ.
મિત્રો વૈશ્વિક મંદીના સમયમાં ભારત રોકાણ માટેના જ્વલંત બિંદુનું પ્રતિનિધિત્વ કરે છે.
અમે ભાગ્યશાળી છીએ કે અમે સાચી દિશામાં નૈયા હંકારી રહ્યા છીએ.
વૈશ્વિક આર્થિક પ્રવૃત્તિ અંગેની તાજેતરની આંકડાકીય માહિતી પણ આ વાતને સમર્થન આપે છે.
જો કે, સંતોષ કરીને બેસી રહેવું પરવડે તેમ નથી.
આ વિશ્લેષણોને વાસ્તવિકતામાં તબદીલ કરવા સંભવ બધુ જ કરી છુટવા અમે પ્રતિબદ્ધ છીએ.
ભારત બિઝનેસ કરવા માટે એક સરળ સ્થળ બની રહે તે હેતુસર છેલ્લા ૧૫ મહિનાથી અમે ખુલ્લી અને વૈશ્વિક માનસિકતા સાથે આક્રમક રીતે કાર્ય કરી રહ્યા છીએ.
અમે બિઝનેસ અને ઉદ્યોગ માટે અનુકૂળ સ્થિતિઓ સર્જવા માંગીએ છીએ કારણ કે અમે માનીએ છીએ કે ભારતના સામાન્ય નાગરિકના જીવનધોરણને સુધારવું જરૂરી છે.
વિશ્વ બેંક જુથની મદદથી તાજેતરમાં હાથ ધરવામાં આવેલા અભ્યાસે પણ સરળ બિઝનેસની અનુકૂળતાને મોરચે અમારી પ્રાંતીય સરકારોને ગતિશીલ બનાવી છે.
પ્રાંતીય સરકારો પણ સહયોગ અને સ્પર્ધાત્મક સમવાય તંત્રની સાચી ભાવના સાથે કેન્દ્ર સરકાર સાથે ખભેખભા મિલાવીને ચાલી રહી છે.
બિઝનેસને અનુકૂળ પારદર્શી, ધારણાઓની મર્યાદામાં રહે અને યુઝર ફ્રેન્ડલી નિયમન તંત્ર ઉભુ કરવાની દિશામાં અમારી પાંતીય સરકારો પણ તંદુરસ્ત સ્પર્ધામાં ઉતરી ચૂકી છે.
મિત્રો !
ભારત સામેનો આજનો સૌથી મોટો પડકાર તે યુવાનોને ઉત્પાદક રોજગારી પુરી પાડવાનો છે.
આ પડકારને પહોંચી વળવા માટે અમે ભારતના ઉત્પાદન ક્ષેત્રને વેગ આપવા માંગીએ છીએ કે જે છેલ્લા કેટલાય દાયકાઓથી જીડીપીના ૧૬ ટકાની આસપાસ સ્થિર રહ્યો છે.
ટૂંકા અને લાંબા ગાળે આ ટકાવારી ૨૫ ટકાએ પહોંચવી જરૂરી છે.
આ ર્દષ્ટિકોણ સાથે અમે ‘‘ મેક ઈન્ડિયા’’ની પહેલ કરી છે.
આ પહેલને સફળ બનાવવા માટે દેશમાં બિઝનેસને અનુકૂળ વાતાવરણનું સર્જન કરવા માટે અનેક પગલાંનો અમલ કરવાની સાથોસાથ ઉદ્યોગ અને ઈન્ફ્રાસ્ટ્રક્ચરનો વેગ આપતા પ્રોજેકટસને ફાસ્ટ ટ્રેક મંજૂરી મળે તેવી વ્યવસ્થા પણ ધરાવીએ છીએ.
છેલ્લા ૧૫ મહિના દરમિયાન સ્પેકટ્રમ અને કોલસા કાચા લોખંડ અને અન્ય ખનિજો જેવા કુદરતી સંસાધનની થયેલી પારદર્શક હરાજી અને ફાળવણીએ રોકાણકારોમાં સંતોષની લાગણી જન્માવી છે.
અમે જાણીએ છીએ કે અમારી જરૂરીયાતને પહોંચી વળવા માટે અમારા સ્થાનિક ઘરેલુ સંસાધનો પૂરતો નથી.
તેથી જ વિદેશી રોકાણોને આકર્ષવા માટે એફડીઆઈ ક્ષેત્રને ઉદાર બનાવ્યું છે.
રેલવેમાં ૧૦૦ ટકા એફડીઆઈને મંજૂરી આપવા ઉપરાંત સંરક્ષણ અને વીમાક્ષેત્રે પણ એફડીઆઈની મર્યાદા વધારીને ૪૯ ટકા કરી છે.
બાંધકામ ક્ષેત્ર અને તબીબી ઉપકરણ માટેની એફડીઆઈ નીતિને પણ અમે સુધારી છે.
એફડીઆઈ નીતિને તર્કસંગત બનાવવા એફ.પી.આઈ.
અને અન્ય રોકાણકારો માટે કમ્પોઝીટ સેક્ટર કેપ્સના ર્દષ્ટિકોણને અમલી બનાવવા સહિતના અનેક પગલાં લીધા છે.
ભવિષ્યને ધ્યાને રાખીને ભૌતિક અને સામાજિક માળખુ ઉભુ કરવા અમે ઉત્સુક છીએ.
નાણાકીય સંસાધનોના પ્રબંધનમાં જાતે જ લાદેલા અનુશાસનની મદદથી માળખાકીય ક્ષેત્રે વધુ ફાળવણી કરવા અમે સક્ષમ છીએ.
વધુમાં અમે ‘ઈન્ડિયા ઈન્વેસ્ટમેન્ટ એન્ડ ઈન્ફ્રાસ્ટ્રક્ચર ફંડ’ની રચના કરવા જઈ રહ્યા છીએ.
આ ભંડોળમાં અમારા પોતાના સંસાધનોમાંથી વાર્ષિક રૂપિયા ૨૦,૦૦૦ કરોડ(અંદાજે ૨.૭ અબજ યુરો)ની ફાળવણી કરવાનું અમે લક્ષ્ય ધરાવીએ છીએ.
એસેટ મેનેજમેન્ટ માટે પણ એક પ્રોફેશનલ ટીમ કામે લગાડવા જઈ રહ્યા છીએ.
રેલવે, રસ્તા અને સિંચાઈ ક્ષેત્રો માટે અમે ‘‘ ટેકસ ફ્રી ઈન્ફ્રાસ્ટ્રક્ચર બોન્ડ’’ની વ્યવસ્થા પણ ઉભી કરી છે.
નિયમન અને કરવેરા સંબંધે હજીપણ કેટલાક મુદ્દાઓ છે કે જે વિદેશી રોકાણકારોની અનેક લાંબાગાળાની ચિંતાઓના નિરાકરણ માટે અમે ખૂબ જ નિર્ણાયક પગલાં લીધા છે.
તમને કેટલાક ઉદાહરણ આપું તો—-
– સુરક્ષા અને પર્યાવરણ સંબંધી મંજૂરીઓને પણ રેગ્યુલેટરી કલીયરન્સ શ્રેણીમાં મૂકવામાં આવી છે.
– ઔદ્યોગિક લાઈસન્સીઝની માન્યતાની મુદત પણ વધારી છે.
– સંરક્ષણ સંબંધી વસ્તુઓને ડી.લાઈસન્સ કરી છે અને એન્ડ-યુઝ પ્રમાણપત્ર સહિતના સંખ્યા નિયંત્રણો ઉદાર બનાવ્યા છે.
– સંરક્ષણ ઉદ્યોગની લાઈસન્સની માન્યતાની મુદતને પણ ત્રણ વર્ષથી વધારી ૧૮ વર્ષની કરવામાં આવી છે.
– અમે સ્પષ્ટપણે કહી ચૂકયા છીએ કે પાશ્વાદવર્તી અસરથી કોઈ કરવેરા અમલી નહીં બને અને એફ.પી.આઈ.
પર લઘુતમ વૈકલ્પિક ટેકસ ન લાદીને આ સ્થિતિઓને બળવત્તર બનાવી છે.
– વિદેશી રોકાણોને મંજરી આપીને વૈકલ્પિક રોકાણ ભંડોળનું નિયમન થઈ રહ્યું છે.
– રીયલ એસ્ટેટ ઈન્વેસ્ટમેન્ટ ટ્રસ્ટસના કેપિટલ ગેઈન ટેક્સને પણ તર્કસંગત કરવામાં આવ્યો છે.
પરમેનેન્ટ ઈસ્ટાબ્લિશમેન્ટ નિયમોમાં પણ અમે સુધારા કર્યા છે.
– અમે જનરલ એન્ટી-એવોઈડન્સ રૂલ્સના અમલને પણ બે વર્ષ સુધી ટાળવા નિર્ણયો લીધો છે.
– જી.એસ.ટી.
બિલ સંસદમાં રજૂ થઈ ચૂક્યું છે.
વર્ષ ૨૦૧૩થી તેનો અમલ થઈ જશે તેવી આશા છે.
– નવા બેન્કરપ્સી કોડ પર અમે કામ કરી રહ્યા છીએ.
ટૂંકા સમયમાં જ કંપની લો ટ્રિબ્યુનલની રચના થશે.
અમારી ઉપર મુજબની પહેલના પગલે ખાનગી રોકાણો અને વિદેશી રોકાણોનું વલણ હકારાત્મક બન્યું છે.
અમારા જીડીપીનો વૃદ્ધિદર સાત ટકા ઉપર છે.
ગત વર્ષની આ સમયાવધિમાં થયેલી રોકાણોની તુલનામાં એફડીઆઈ રોકાણો ૪૦ ટકા જેટલા વધ્યા છે.
વિશ્વ બેંક, આઈ.એમ.એફ., ઓ.ઈ.સી.ડી, સહિતની આંતરરાષ્ટ્રીય નાણાકીય સંસ્થાઓની અગાહીઓ મુજબ આગામી વર્ષોમાં વૃદ્ધિદર હજી ઉંચો જઈ શકે છે.
મૂડીએ પણ ભારતનું રેટિંગ હકારાત્મક કર્યું છે.
રોકાણ આકર્ષણ મોરચે આંકડા દ્વારા થતા રહેતા રેટિંગમાં પણ ભારતનું સ્થાન સુધર્યું છે.
૧૫માં સ્થાનને બદલે ભારત નવમાં સ્થાને છે.
વિશ્વ આર્થિક મંચના વૈશ્વિક સ્પર્ધાત્મક સૂચકાંકમાં પણ પાંચ સુધી સતત નીચે આવ્યા પછી ભારતે હવે ૧૬મું સ્થાન મેળવી લીધું છે.
એ જ પ્રમાણે ગ્રીનફીલ્ડ રોકાણ માટેના ટોચના વૈશ્વિક પસંદગીના સ્થાનના રૂપમાં તો ભારતે વર્ષ ૨૦૧૫ના આરંભિક મહિનાઓમાં જ નંબર એક, સ્થાન મેળવી લીધું છે.
અમેરિકાનું ફોરેન પોલિસી મેગેઝીન એફ.ડી.આઈ.
ડેસ્ટીનેશન તરીકે ભારતને એક નંબરનો રેન્ક આપી ચૂક્યું છે.
આમ માત્ર ૧૫ જ મહિનામાં ભારતે વિશ્વાસનું વાતાવરણ સર્જી દીધું છે.
હું હમેશા કહેતો રહ્યો છું કે સરકાર બિઝનેસ કરવાનો બિઝનેસ ના કરી શકે.
તેથી, ભૂતકાળમાં જે ક્ષેત્રમાં માત્ર સરકાર જ રોકાણ કરતી હતી એવા ક્ષેત્રમાં પણ પી.પી.પી.
એ અન્ય રાહે અમે ખાનગી રોકાણોને આકર્ષીએ છીએ.
બજાર અનુશાસનને બહાલ કરવા માટે અમારા જાહેરક્ષેત્રના એકમોમાં પણ અમે વિનિવેશીકરણ કરી રહ્યા છીએ.
મિત્રો હું તમને ખાતરી આપવા માંગુ છું કે ભારત તમામ ઈનોવેટર્સ અને ઓદ્યોગિક સાહસિકોના બૌદ્ધિક સંપદા અધિકારોનું રક્ષણ કરવા પ્રતિબદ્ધ છે.
આઈ.પી.
એડમીનીસ્ટ્રેશનના ઓનલાઈન પ્રોસેસિંગ અને પારદર્શીતા માટે અમે સંખ્યાબંધ પગલાં લઈ ચૂકયા છીએ.
કોપ્રિહેન્સિવ નેશનલ આઈ.પી.આર.નીતિને પણ અંતિમ ઓપ અપાઈ રહ્યો છે.
ગયા સપ્તાહમાં મે જાતે તમામ બાબતોની સમક્ષા કરી હતી.
હું કહી શકું એમ છું કે આ એક પ્રગતિશીલ અને દૂરોગામી નીતિ છે.
મિત્રો આપણા સયનાને વાસ્તવિકત્વમાં, બદલવા માટે હું તમારી સક્રિય ભાગીદારી ઈચ્છું છું.
ઝડપથી અને અસરકાર રીતે અમારા લક્ષ્યોને સાધવાની અમારી પ્રતિબદ્ધતા અને આક્રમકતા જર્મન કંપનીઓને વિશાળ તક પૂરી પાડશે.
આ વિશાળ તકોમાં ૧૦૦ સ્માર્ટ સિટી ઉભી કરવા પાંચ કરોડ આવાસ ઉભા કરવાથી માંડીને અમારી રેલવેના નેટવર્ક અને સ્ટેશનના આધુનિકરણ, નવા રેલવે કોરિડોર ઉભા કરવા, ૧૭૫ જીડબલ્યુ નવીકરણ ઉર્જાના ઉત્પાદન તેમ જ ટ્રાન્સમીશન ડીસ્ટ્રીબ્યુશન નેટવર્ક ઉભુ કરવાની પ્રક્રિયા સહિતના પ્રોજેકટનો સમાવેશ થાય છે.
આ ઉપરાંત રાષ્ટ્રીય ધોરીમાર્ગોના નિર્માણ, પુલ અને મેટ્રો રેલવેની નિર્માણ પ્રક્રિયામાં પણ તક રહેલી છે.
કોઈ પણ સર્જન અને નિર્માણની આટલી વિશાળ તક નહીં રહેલી હોય.
પૃથ્વીના કોઈ ખૂણે વપરાશ (કન્ઝપ્શન)ની આટલી વિશાળ ક્ષમતા નહીં રહેલી હોય.
અમે ‘ડિજીટલ ઈન્ડિયા’ અને ‘સ્કીલ ઈન્ડિયા’ જેવા અભિયાનોની મદદથી અમારી આ ક્ષમતાઓમાં પ્રાણ પુરવા પ્રયાસ કરી રહ્યા છીએ.
ઉપલબ્ધ સમસ્ત ઉર્જાને કામે લગાડવા અમે ‘સ્ટાર્ટ અપ ઈન્ડિયા’ અભિયાન પણ શરૂ કર્યું છે.
અમારી આ સફરમાં સક્રીયપણે સહભાગી બનવા બદલ નાસ્કોમનો હું આભાર માનુ છું.
તાજેતરમાં સિલીકોન વેલીની ઈકો-સિસ્ટમનો અમારા યુવાનોને સાક્ષાત્કાર કરાવીને મે આ ઉર્જાને ચિનગારી આપવા પ્રયાસ કર્યો હતો.
ભારત હકીકતે આઈટી ક્રાંતિના ઉંબરે આવીને ઉભુ છે.
દેશના ૧.૨૫ અબજ નાગરિકોની આકાંક્ષાઓને પુરી કરવા ટેકનોલોજીને કામે લગાડવાના આરે આવીને અમે ઉભા છીએ.
આ પહેલ આધુનિક ટેકનોલોજી અને માનવ સંસાધનોના મોરચે રોકાણની નવી તક ઉભી કરશે.
મિત્રો અમારો દેશ યુવાનોનો દેશ છે અને આગામી ઘણા વર્ષો સુધી યુવાનોનો દેશ રહેવાની સંભાવના છે.
ભારત મોટું સ્થાનિક બજાર ધરાવે છે.
કેટલાક દાયકા પહેલાં ભારતનું કૌશલ્યસભર યુવાધન ઉંચા વેતન આપતી નોકરીની કલ્પના પણ નહોતું કરી શકતું.
હવે તેમણે જોખમો લઈને વ્યવસાયિક સાહસો ખેડવાનું શરૂ કર્યું છે.
તાજેતરમાં મેં સ્ટાર્ટ-અપની સંખ્યામાં મોટી વૃદ્ધિ જોઈ છે.
આ પૈકીના કેટલાકે તો સ્થાપિત વૈશ્વિક કંપનીઓ સામે પડકારો ઉભા કરવાનું શરૂ કરી દીધું છે.
અંતે, હું ખાતરી આપવા માંગુ છું કે તમારા ‘વિચારો, નવીન પહેલ અને સાહસિકતાનું સ્વાગત કરવા અમારૂ મન ખુલ્લુ છે.
મેં હેન્નોવરમાં કહ્યું હતું અને આજે ફરીથી કહું છું કે અમારી નીતિઓ અને પ્રક્રિયાઓમાં જરૂરી સુધારા કરવા અમારૂ મન ખુલ્લુ છે.
આજે હું કહી શકું તેમ છું કે બહારના કૌશલ્ય, ટેકનોલોજી અને રોકાણોને સમાવી લેવા ભૂતકાળમાં ભારત આટલું કયારેય તત્પર ન હોતું.
ભારતના અર્થતંત્રને તેની વર્તમાન સપાટીએથી ઉંચા વૃદ્ધિદરની દિશામાં લઈ જવા માટે અનુકૂળ વાતાવરણ ઉભુ કરવા હું તમારી સાથે મળીને કામ કરવા ઉત્સુક છું.
હું બેંગલુરૂમાં છું ત્યારે કહેવું રહ્યું કે ભારતના સોફટવેર વિશ્વભરના હાર્ડવેરને ચલાવે છે.
ભારતનું આ કૌશલ્ય ટેકનોલોજીમાં પણ પારંગત થઈ જશે.
ભારતનુ આ બજાર ઉત્પાદન (મેન્યુફેકચરીંગ)ને વેગ આપશે.
તેથી, ભારતમાં આવવું તે સંગીન બિઝનેસ સેન્સ જ કહેવાશે.
મેક ઈન ઈન્ડિયા વળી તેનાથી પણ ઉંચી બિઝનેશ સેન્સ કહી શકાશે.
ખૂબ ખૂબ આભાર…………!
AP/J.Khunt/GP
