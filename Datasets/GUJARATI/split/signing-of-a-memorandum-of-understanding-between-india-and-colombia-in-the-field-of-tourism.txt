પ્રધાનમંત્રી શ્રી નરેન્દ્ર મોદીની અધ્યક્ષતામાં કેન્દ્રીય કેબિનેટે પર્યટન મંત્રાલય અને કોલંબીયાના વેપાર ઉદ્યોગ અને પર્યટન મંત્રાલય વચ્ચે પર્યટન ક્ષેત્રમાં ભાગીદારીને વધારે મજબૂત બનાવવા માટે થયેલી એક સમજૂતિને પોતાની મંજૂરી આપી છે.
આ સમજૂતિના મુખ્ય હેતુ આ પ્રમાણે છેઃ
– પર્યટનના ક્ષેત્રમાં દ્વિપક્ષીય ભાગીદારીને પ્રોત્સાહન આપવું
– પર્યટન સંબંધિત સૂચનાઓ અને જાણકારીઓનું આદાન-પ્રદાન
– હોટેલ અને ટૂર ઓપરેટર્સ સહિત પર્યટન ક્ષેત્રના વિભિન્ન હિતધારકો વચ્ચેની ભાગીદારીને પ્રોત્સાહિત કરવું
– માનવ સંસાધનના વિકાસમાં ભાગીદારી માટે એક એક્સચેન્જ કાર્યક્રમને સ્થાપિત કરવું
– બન્ને દેશો વચ્ચે પર્યટનને વધારો આપવા માટે ટૂર ઓપરેટર્સ-મીડિયા-ઓપિનિયન મેકર્સના જૂથોને એક બીજાના દેશમાં ભ્રમણ માટે મોકલવા
– પ્રચાર- માર્કેટિંગ, ગંતવ્ય વિકાસ અને પ્રબંધનના ક્ષેત્રોમાં અનુભવોનું આદાન-પ્રદાન
– એક-બીજાના દેશોમાં યાત્રા મેળા- પ્રદર્શનોમાં ભાગીદારી
કોલંબીયા, ભારત માટે પર્યટનના સ્રોતના રૂપમાં એક વિકસી રહેલું માર્કેટ છે.
પર્યટન મંત્રાલય દ્વારા ઓક્ટોબર 2014માં કોલંબીયાના બોગોતામાં એક રોડ શોનું આયોજન કરવામાં આવ્યું હતું, જેમાં બન્ને દેશોના પ્રવાસ વેપારને સારો પ્રતિસાદ મળ્યો હતો.
આ પ્રકારથી દેશના વ્યાપક પર્યટન બજારને જોતા ભારત પણ કોલંબીયા માટે એક સંભવિત સ્રોત બજાર છે.
2013માં લગભગ 1.663 કરોડ પર્યટક ભારત આવ્યા હતા.
પારસ્પરિક લાભોને જોતા બન્ને દેશો વચ્ચે પર્યટનના ક્ષેત્રમાં થયેલી સમજૂતિથી એક બીજાના દેશમાં પર્યટનના વિકાસ અને પ્રોત્સાહન માટે બન્ને દેશો વચ્ચે રચનાત્મક સંવાદ શરૂ થશે.
આનાથી બન્ને દેશોના આર્થિક વિકાસમાં મદદ મળશે.
બન્ને દેશો વચ્ચેના સંબંધ વધારે ગાઢ બનેલા રહેલા છે.
વૈશ્વિક મુદ્દાઓ પર બન્ને દેશોના વિચાર એકસમાન રહેલા છે અને બહુપક્ષીય મંચો પર બન્ને દેશોનું વલણ ખાસ સહયોગપૂર્ણ રહ્યું છે.
પર્યટન ભાગીદારીના ક્ષેત્રમાં થયેલી સમજૂતિ (એમઓયુ) બન્ને દેશો વચ્ચે દ્વિપક્ષીય સંબંઘોની શરતોથી એક સંસ્થાગત માળખાનું કામ કરશે, જેનાથી ભારતના પર્યટન ક્ષેત્રમાં સંબંધોને મજબૂતી મળશે.
J.Khunt/GP
