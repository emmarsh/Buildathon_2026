ભારત અને જાપાન ગુણવત્તાયુક્ત માળખાગત સુવિધાઓ તથા સહયોગીઓના ક્ષમતા નિર્માણ દ્વારા આર્થિક વૃદ્ધિ અને વિકાસના માધ્યમથી આફ્રિકા સહિતના ભારત-પ્રશાંત ક્ષેત્રમાં શાંતિ, સ્થિરતા અને સમૃદ્ધિ માટે કટિબદ્ધ છે.
બંને દેશો સ્પષ્ટપણે માને છે કે વિકાસ ક્ષેત્રે તમામ સહયોગ ખૂલ્લા, પારદર્શક અને અનન્ય પ્રકારે હાથ ધરવા જોઈએ તથા સાર્વભૌમત્વ અને રાષ્ટ્રોની પ્રાદેશિક એકતા માટે જવાબદાર ધિરાણ પ્રણાલિઓ અને સ્થાનિક, આર્થિક તેમજ વિકાસલક્ષી વ્યૂહરચનાઓને અગ્રતા આપી એક સૂત્રતા જાળવતા હોવા જોઈએ.
ભારતની "એક્ટ ઈસ્ટ પોલિસી" તથા પ્રધાનમંત્રી મોદીના ભારતના 10 માર્ગદર્શક સિદ્ધાંતો જાળવીને આફ્રિકન દેશો સાથે નિયમિત સંપર્ક દ્વારા જાપાનના "ગુણવત્તાયુક્ત માળખાગત સુવિધાઓની પહેલ માટે ભાગીદારીના વિસ્તરણ" તથા ટિકાડ – છ (આફ્રિકાના વિકાસ માટે છઠ્ઠું ટોક્યો આંતરરાષ્ટ્રીય સંમેલન TICAD – VI) મુજબ નૈરોબી ઘોષણાને આવકારીને બંને દેશોએ વધુ વાટાઘાટો હાથ ધરીને યજમાન સરકારો સાથે લાંબા ગાળાના સહયોગ માટે ભારત-પ્રશાંત ક્ષેત્રમાં કનેક્ટિવિટી અને અન્ય માળખાગત સુવિધાઓ પર ધ્યાન કેન્દ્રિત કરી રહ્યા છે.
ભારત અને જાપાને ચોક્કસ સહયોગમાં થયેલી પ્રગતિને આવકારી છે, જેમાં નીચેની બાબતોનો સમાવેશ થાય છે, પરંતુ તે માત્ર આટલા પૂરતી જ મર્યાદિત નથી.
શ્રીલંકામાં એલએનજી સંબંધિત માળખાગત સુવિધાઓ વિકસાવવા જેવા વિવિધ સહયોગ
મ્યાનમારમાં સહયોગ, રાખાઈન સ્ટેટમાં આવાસ યોજનાઓ, શિક્ષણ અને વિજળીકરણના પ્રોજેક્ટ માટે વિકાસના પ્રયાસોમાં એકરૂપતા
4 લેન માર્ગ બનાવીને રામગઢથી બારિયાહાટના પટ્ટામાં પૂલના પુનઃનિર્માણ જેવા કનેક્ટિવિટી વધારવાના પ્રયાસો તથા જમુના નદી પર જમના રેલવે બ્રીજના નિર્માણ માટે સાધન-સામગ્રી પૂરી પાડવી તેમજ
લઘુ અને મધ્યમ કદના એકમો માટે કેન્યામાં સેમિનાર અને કેન્યાની કેન્સર હોસ્પિટલમાં સ્વાસ્થ્ય સેવાઓ વિકસાવવા જેવા પ્રોજેક્ટ હાથ ધરીને આફ્રિકામાં સહયોગ કરવો
બંને દેશો માનવ સંસાધન વિકાસ, ક્ષમતા નિર્માણ, રોજગારી, પાણી, સ્વચ્છતા અને ડિજિટલ ક્ષેત્રે ક્ષમતા નિર્માણનું વિસ્તરણ કરવાની બાબતને મહત્વની સમજીને, સાથે મળીને, શિક્ષણ, આરોગ્ય અને અન્ય સુવિધાઓમાં સહયોગ માટે કાર્ય કરી રહ્યા છે અને આફ્રિકા સહિતના ભારત-પ્રશાંત દેશોના લોકોને સહાયરૂપ બની તેમની વિકાસ ક્ષમતા અંગે તેમને સભાન કરી રહ્યા છે.
વધુમાં બંને દેશો સાથે મળીને અત્યારના અને ભારત– જાપાન બિઝનેસ પ્લેટફોર્મમાં વૃદ્ધિ માટે ભારતના અને જાપાનના વેપાર વચ્ચે આદાન–પ્રદાન દ્વારા ઈન્ડસ્ટ્રીયલ કોરિડોર્સ વિકસાવશે અને આ ક્ષેત્રમાં ઔદ્યોગિક નેટવર્ક મજબૂત કરશે.
આ સંદર્ભમાં બંને દેશોએ નેક્સી (નિપ્પોન ઇક્સપોર્ટ ઇનવેસ્ટમેન્ટ ઇન્સ્યોરન્સ – NEXI) અને ઇસીજીસી વચ્ચેના સમજૂતી કરારને આવકાર્યો હતો.
આ કરારના માધ્યમથી આ ક્ષેત્રમાં ભારત– જાપાન બિઝનેસ પ્રોજેક્ટસના નક્કર વિકાસને પ્રોત્સાહન મળશે.
ભારત અને જાપાન બંને દેશો માને છે કે ભારત-પ્રશાંત ક્ષેત્રમાં વિકાસ માટેના તેમના સહયોગથી સમાન, હકારાત્મક અને દીર્ઘ દ્રષ્ટિ ધરાવતા પરિવર્તનો આકાર પામશે અને આફ્રિકાના આ પ્રદેશોના આર્થિક સામાજિક વિકાસના દ્વાર ખૂલી જશે.
ભારત–જાપાન સહયોગ ‘એક્ટ ઈસ્ટ’ ફોરમ
ભારતનો પૂર્વોત્તર પ્રદેશ ભારતની એક્ટ ઈસ્ટ પોલિસીમાં એક મહત્વનું ક્ષેત્ર છે.
આ પ્રદેશ આશિયાન દેશો સાથે ઐતિહાસિક અને પરંપરાગત નાતો પણ ધરાવે છે તથા આશિયન ક્ષેત્રની ક્ષમતા વિકસાવવા માટે ભારતનું સ્પ્રીંગ બોર્ડ પણ બની શકે તેમ છે.
પૂર્વોત્તર વિસ્તારમાં અને પડોશી દેશો સાથેની કનેક્ટિવિટીમાં વધારો કરીને જાપાન અને ભારત વચ્ચે પરસ્પરના વિકાસ માટેના વિઝનની ક્ષમતા સાકાર કરવાના તેજસ્વી ઉદાહરણો પૂરાં પાડવાની બાબત વિઝન સ્ટેટમેન્ટમાં વ્યક્ત કરાઈ છે.
એક્ટ ઈસ્ટ ફોરમની સ્થાપના ગયા વર્ષે કરવામાં આવી હતી, જે ભારત- જાપાન સહયોગને પૂર્વોત્તરમાં આગળ વધાવવા માટે પ્રેરક બળ તરીકે કામ કરી રહી છે.
આ ફોરમની બીજી બેઠક 8 ઓક્ટોબરના રોજ યોજાઈ હતી, જેમાં નીચે મુજબના નિર્ણયો લેવામાં આવ્યા હતા.
આ નિર્ણયોના અમલીકરણમાં ઝડપ લાવવી.
મેઘાલય પૂર્વોત્તર કનેક્ટિવિટી
તબક્કો-1 તુરા- દાલૂ (NH-51)
તબક્કો-2 શિલૉંગ- દાવકી (NH-40)
મિઝોરમ પૂર્વોત્તર કનેક્ટિવિટી
તબક્કો-1 અને 2 આઈઝોલ- તુઈપાંગ (NH-54)
સિક્કિમ: જૈવ વિવિધતાની જાળવણી અને વન વ્યવસ્થાપન
નાગાલેન્ડ: વન સંરક્ષણ અને રોજગારીમાં સુધારો
જાપાન અને ભારતે નીચે દર્શાવેલા ક્ષેત્રોમાં આગળ વધવાના પોતાના ઈરાદાઓનો પુનરોચ્ચાર કર્યો
એશિયન ડેવલપમેન્ટ બેંકના સહયોગથી ગેલેફુ-દાલુ કોરિડોર સહિત ધૂબરી/ફૂલબારી પુલ પરિયોજના, જે સાકાર થતા તે ભારતનો સૌથી લાંબો નદી પરનો પુલ બનશે અને ત્રીજા તબક્કા તરીકે પૂર્વોત્તરની રોડ નેટવર્ક કનેક્ટિવિટી સુધારવાનો પ્રોજેક્ટ હાથ ધરાશે.
મુખ્ય જિલ્લા માર્ગો (MDRs) અને અન્ય જિલ્લા માર્ગો (ODRs) કે જે સાકારાત્મક આર્થિક- સામાજિક અસરો ધરાવતા હશે તે વિકસાવવાની બાબત ધ્યાનમાં લેવાશે.
ઉમિયમ- ઉમત્રૂ તબક્કા-3 નું "હાઈડ્રો ઈલેક્ટ્રીક પાવર સ્ટેશન પ્રોજેક્ટનું રિનોવેશન અને આધુનિકીકરણ માટે ઓડીએ (ODA) ધિરાણ."
ત્રિપૂરામાં સતત વન વ્યવસ્થાપન અને મેઘાલયમાં સમાન પ્રકારના પ્રોજેક્ટ માટે વિચારણા.
કૌશલ્ય અને વિકાસલક્ષી પહેલ
આ ક્ષેત્રમાં વાંસ, જે મહત્વની ભૂમિકા ભજવે છે તેને ધ્યાનમાં લઈને "ભાર-જાપાન પૂર્વોત્તર વાંસ પહેલ" શરૂ કરવી.
વાંસનો ઔદ્યોગિક ઉપયોગ અને વાંસનું વન વ્યવસ્થાપન આ પહેલ હેઠળ હાથ ધરવામાં આવશે અને પ્રથમ વખત સફળ નિવડેલા "પૂર્વોત્તર વાંસ વર્કશોપ"ને આગળ વધારવામાં આવશે.
બંને દેશોના પ્રધાનમંત્રીઓ વચ્ચે જાપાની ભાષામાં સર્ટિફિકેટ કોર્સ ભારતની 100 શૈક્ષણિક સંસ્થાઓમાં શરૂ કરવાની પ્રતિબદ્ધતા વ્યક્ત કરી હતી, જે અંતર્ગત જાપીની ભાષા શિક્ષણને પણ પ્રોત્સાહન આપવામાં આવશે.
આ ફોરમમાં આ પ્રકારના અભ્યાસક્રમને આસામ રાજ્યની કોટન યુનિવર્સિટી અને ગૌહત્તી યુનિવર્સિટીમાં આવકાર અપાયો હતો અને મેઘાલય રાજ્યમાં EFLU તેમજ નાગાલેન્ડ રાજ્યમાં NIT-N માટે જાપાને જાપાનીઝ ભાષા શિક્ષક તાલિમ કેન્દ્રો ઉભા કરવા માટે યોગ્ય સહયોગ આપવાની તૈયારી બતાવી છે.
પૂર્વોત્તરના રાજ્યમાંથી વધુ દરખાસ્તો આવકારવામાં આવશે.
પૂર્વોત્તરમાંથી તાલિમ માટે જાપાનની મુલાકાત લેતા લોકોમાં જાપાનીઝ ભાષા સહિતના વિષયોમાં કૌશલ્યની તાલિમ માટે TITP (ટેકનિકલ ઈન્ટર્ન ટ્રેનિંગ પ્રોગ્રામ) કે જે એશિયા હેલ્થ અને વેલબીંગ ઈનિશ્યેટિવ હેઠળ બંને દેશો વચ્ચે સહયોગ વધારવામાં યોગદાન આપે છે તેને પ્રોત્સાહિત કરાશે.
આપત્તિ વ્યવસ્થાપન:
પર્વતિય વિસ્તારોમાં ધોરી માર્ગો પર ક્ષમતા વિકાસના પ્રોજેક્ટસ હાથ ધરીને જાપાન પૂર્વોત્તર ક્ષેત્રમાં ટકી શકે તેવી માળખાગત સુવિધાઓ વિકસાવવામાં યોગદાન આપી રહ્યું છે.
આપત્તિ અને જોખમ ઘટાડવા અંગેની વર્કશોપ્સનું આયોજન કરીને જ્ઞાનનું આદાન- પ્રદાન.
JICA નૉલેજ કો-ક્રિએશન પ્રોગ્રામ (જૂથ અને પ્રાદેશિક સ્તરે ધ્યાન કેન્દ્રિત કરવાના ભાગરૂપે) દ્વારા પૂર્વોત્તર ક્ષેત્રના અધિકારીઓને સુસંગત તાલિમની તકો પૂરી પાડવામાં આવશે.
આ ફોરમ પ્રસ્તુત પહેલ હેઠળ હાથ ધરાયેલ પ્રોજેક્ટસની સમીક્ષા કરશે અને ભારતના પૂર્વોત્તર ક્ષેત્ર સંબંધિત ભવિષ્યના કાર્યક્રમો ધ્યાન પર લેશે.
ભારત- જાપાન આર્થિક ODA કો-ઓપરેશન
જાપાનના ઓડીએ (ODA)નું ભારતના આર્થિક – સામાજિક વિકાસમાં કરાયેલા નોંધપાત્ર યોગદાનને પ્રમાણિત કરીને ભારતે જાપાનના સતત સહયોગની કદર કરી છે અને આ બાબત બંને દેશો વચ્ચેના જોડાણનું પ્રતિક બન્યું છે.
આ સંબંધમાં ભારત અને જાપાને નીચે દર્શાવેલા પ્રોજેક્ટસમાં જાપાનની સહાય અંગે સંતોષ વ્યક્ત કર્યો હતોઃ
જાપાનની ODA લોન
સપ્ટેમ્બર 2017માં ભારતમાં છેલ્લી શિખર પરિષદ યોજાઈ તે પછી નીચે દર્શાવેલા પ્રોજેક્ટસને ODA ધિરાણો આપવામાં આવ્યા છેઃ
બેંગ્લોર વોટર સપ્લાય અને સ્યુએજ પ્રોજેક્ટ (તબક્કો-3) (I)(કર્ણાટક)
મુંબઈ મેટ્રો લાઈનના ત્રણ પ્રોજેકટ (II) (મહારાષ્ટ્ર)
ચેન્નાઈમાં સમુદ્રના પાણીને ક્ષાર મુક્ત કરવાના પ્રોજેક્ટનું બાંધકામ કરવાનો પ્લાન્ટ (I) (તામિલનાડુ)
હિમાચલ પ્રદેશની વન વ્યવસ્થામાં સુધારણાનો પ્રોજેક્ટ
વ્યવસ્થાપન અને રોજગારી (હિમાચલ પ્રદેશ)
ચેન્નાઈ મહાનગરીય ક્ષેત્રમાં ઈન્ટેલિજન્ટ ટ્રાન્સપોર્ટ સિસ્ટમ (તામિલનાડુ)
13મી શિખર પરિષદ દરમિયાન મુંબઈ– અમદાવાદ હાઈસ્પીડ રેલવે પ્રોજેક્ટ (II) અંગે પરસ્પરના હસ્તાક્ષર કરાયેલા દસ્તાવેજોનું આદાન– પ્રદાન કરવામાં આવ્યું હતું.
મુંબઈ- અમદાવાદ હાઈ સ્પીડ રેલ (II) (મહારાષ્ટ્ર અને ગુજરાત)
ઉમૈમથી ઉમતરૂ તબક્કો III હાઈડ્રો ઈલેક્ટ્રીક પાવર સ્ટેશન પ્રોજેક્ટનું રિનોવેશન અને આધુનિકીકરણ (મેઘાલય)
દિલ્હી માર્સ રેપીડ ટ્રાન્સપોર્ટ સિસ્ટમ પ્રોજેક્ટ (તબક્કો-3) (III) (દિલ્હી)
પૂર્વોત્તર રોડ નેટવર્ક કનેક્ટિવિટી સુધારણા પ્રોજેક્ટ (તબક્કો-3) (I) (આસામમાં ધૂબ્રી અને મેઘાલયમાં ફૂલબારી)
તુર્ગા પમ્પ સ્ટોરેજ પ્રોજેક્ટનું બાંધકામ (I) (પશ્ચિમ બંગાળમાં પુરૂલિયા)
ત્રિપૂરામાં કેચમેન્ટ ફોરેસ્ટ વ્યવસ્થાપનના સાતત્ય માટેનો પ્રોજેક્ટ (ત્રિપૂરા)
આ બધા ઉપરાંત ભારતે એવી અપેક્ષા વ્યક્ત કરી હતી કે ટૂંક સમયમાં ભારતમાં ડેરી વિકાસ યોજનાઓ માટે ધિરાણો પૂરાં પાડવામાં આવશે અને મહારાષ્ટ્રના નાગપુર ખાતે નાગ નદીમાં પ્રદુષણ નિવારણ માટેનો પ્રારંભિક સર્વે હાથ ધરવામાં આવશે, મધ્ય પ્રદેશમાં ગ્રામીણ જળ પૂરવઠા યોજના, મેઘાલયમાં લેન્ડસ્કેપ કોમ્યુનિટી ફોરેસ્ટ અને વોટર મેનેજમેન્ટ જેવા કાર્યક્રમો ટૂંક સમયમાં શરૂ થશે.
સંબંધિત સત્તા તંત્રો દ્વારા ભારત અને જાપાન વચ્ચે ટૂંક સમયમાં ચર્ચા હાથ ધરાશે અને ODA ધિરાણો મારફતે ભારતમાં SDGs પ્રોત્સાહિત કરાશે.
વારાણસી કન્વેન્શન સેન્ટર
બંને પક્ષોએ વારાણસી ખાતે હાથ ધરાયેલા સહયોગ અને સંમેલન કેન્દ્રના બાંધકામમાં થયેલી પ્રગતિને આવકારી હતી.
આ પ્રોજેકટને જાપાન અને ભારત વચ્ચેની મૈત્રીનું પ્રતિક માનવામાં આવે છે.
ભારતે જાપાન દ્વારા પૂરા પાડવામાં આવેલા વધારાના અનુદાનની કદર કરી હતી.
ટ્રાફિકની ગીચતામાં સુધારા અને શહેરી વિસ્તારોમાં વાતાવરણમાં સુધારણા માટે અનુદાન
ભારતે ડિસેમ્બર 2017માં હાથ ધરાયેલા એડવાન્સ ટ્રાફિક ઈન્ફોર્મેશન એન્ડ મેનેજમેન્ટ સિસ્ટમના માટે જાપનના અનુદાન પ્રાવધાન પર પરસ્પર હસ્તાક્ષર કરાયેલ દસ્તાવેજોના અમલીકરણ માટે જાપાનની પ્રશંસા કરી હતી.
ભારત– જાપાન રેલવે ક્ષેત્રે સહયોગ
મુંબઈ – અમદાવાદ હાઈ સ્પીડ રેલ
ભારતમાં કનેક્ટિવિટી ક્ષેત્રે ક્રાંતિ માટે અને હાઈ સ્પીડ રેલવે શરૂ કરવા માટે ભારત અને જાપાન વચ્ચે મુંબઈ–અમદાવાદ હાઈ સ્પીડ રેલ (MAHSR) પ્રોજેકટની સ્થાપના અંગે સહયોગ કરાયો છે.
આ પ્રોજેકટનું મહત્વ સમજીને આ યોજનાને કેન્દ્રના સ્તરેથી સંયુક્ત સમિતિની મિટીંગ (JCM) દ્વારા મોનિટરીંગ કરવામાં આવે છે.
જેમાં હાલમાં સહ–અધ્યક્ષ તરીકે ડૉ. રાજીવ કુમાર, વાઈસ ચેરમેન, નીતિ આયોગ– ભારત તરફથી અને પ્રધાનમંત્રી શિંજો આબેના ખાસ સલાહકાર હીરોટો ઈઝુમી– જાપાનના પક્ષે મોનિટરીંગ કરશે.
દિલ્હીમાં તા.17 સપ્ટેમ્બર, 2018ના રોજ MAHSR અંગે JCM યોજવામાં આવી હતી અને પ્રોજેક્ટની પ્રગતિ અંગે ખાતરી કરવામાં આવી હતી.
એવી પણ સંમતિ સધાઈ હતી કે બંને પક્ષો આ પ્રોજેક્ટ સરળતાથી સિદ્ધ થાય તે માટે પરસ્પરનો સહયોગ વધુ આગળ વધારશે.
જમીન, માળખાગત સુવિધાઓ, પરિવહન અને પ્રવાસન મંત્રી શ્રી કેઈચી ઈશી અને નાયબ સંસદીય મંત્રી – જમીન, માળખાગત સુવિધાઓ, પરિવહન અને પ્રવાસન– શ્રી માસાટોસી અકીમોટોએ અનુક્રમે આ સંબંધે ડિસેમ્બર, 2017 અને મે, 2018માં ભારતની મુલાકાત લીધી હતી અને MAHSR પ્રોજેક્ટના વિવિધ પાસાંઓ કે જેમાં સ્ટેશન વિસ્તારનો વિકાસ, એપ્રોચ રોડ, સ્ટેશન પ્લાઝા અને મલ્ટી મોડલ ઈન્ટીગ્રેશન પ્લાન જેવા પ્રોજેક્ટસની સમીક્ષા કરી હતી.
શિખર પરિષદની બેઠક દરમિયાન MAHSR પ્રોજેક્ટ માટે ધિરાણ કરારની નોંધ પર થયેલા હસ્તાક્ષરના દસ્તાવેજોનું આદાન– પ્રદાન કરાયું હતું.
સપ્ટેમ્બર 2018માં JICA સમીક્ષા મિશન પૂર્ણ થયા પછી JICA અને DEA વચ્ચે 28 સપ્ટેમ્બર, 2018ના રોજ જાપાનના ODA ધિરાણના પ્રથમ તબક્કા અંગે ધિરાણ કરાર પર હસ્તાક્ષર કરવામાં આવ્યા હતા.
વર્તમાન સ્થિતિઃ નેશનલ હાઈ સ્પીડ રેલ કોર્પોરેશન લિમિટેડ (NHSRCL) આ પ્રોજેક્ટની અમલીકરણ એજન્સી છે.
આ પ્રોજેકટ માટેનું આખરી લોકેશન સર્વેક્ષણ પૂર્ણ થઈ ચૂક્યું છે.
આખરી લાઈન રેખાઓને આધારે તમામ ભૂગર્ભ અને ઓવરહેડ જરૂરીયાતને આખરી સ્વરૂપ અપાયું છે.
મુંબઈ અને અમદાવાદ વચ્ચ જમીન સંપાદનની કામગીરી હાથ ધરવામાં આવી છે, જે ડિસેમ્બર, 2018માં પૂર્ણ થવાની અપેક્ષા રાખવામાં આવે છે.
કુલ 487 કિમીમાંથી 328 કિમી વિસ્તારમાં સંયુક્ત માપણી સર્વેક્ષણ પૂર્ણ કરવામાં આવ્યું છે.
હાઈ સ્પીડ રેલ ટ્રેનિંગ ઈન્સ્ટીટ્યુટ સહિત આ સમગ્ર પ્રોજેક્ટને 26 કોન્ટ્રાક્ટ પેકેજીસમાં વહેંચવામાં આવેલ છે.
આમાંથી 4 પેકેજીસ એનાયત કરવામાં આવ્યા છે.
મલ્ટી મોડલ ટ્રાન્સપોર્ટ ઈન્ટીગ્રેશન પ્લાનને સ્માર્ટ અને સાતત્ય ધરાવતા સુસંકલિત ટ્રાન્સપોર્ટ નેટવર્ક માટે એક મહત્વનું ઘટક ગણવામાં આવે છે, જે તમામ 12 સ્ટેશનોએ ચાલી રહ્યો છે.
JICA અને રેલવે મંત્રાલય તથા NHSRC વચ્ચે જાપાનીઝ કન્સલ્ટન્ટનું સંયુક્ત સાહસ સ્થાપવા માટેના કરાર પર હસ્તાક્ષર કરવામાં આવ્યા છે અને આ પ્રોજેક્ટની સમય રેખામાં તેને એક મહત્વની ગતિવિધિ ગણવામાં આવે છે.
વેસ્ટર્ન ડેડીકેટેડ ફ્રેઈટ કોરિડોર (DFC)
જવાહરલાલ નહેરૂ પોર્ટ ટર્મિનલ (JNPT)થી દાદરી સુધીના પશ્ચિમ DFC પ્રોજેક્ટ દ્વારા મુંબઈ–દિલ્હી રૂટ ઉપર ગીચતામાં ઘટાડો થશે.
આ પ્રોજેક્ટ JICA દ્વારા અમલમાં મૂકવામાં આવશે.
વર્તમાન સ્થિતિ:
DFCમાં એકંદરે 48 ટકા ભૌતિક પ્રગતિ સધાઈ છે.
802 કિમીના પાટા નાંખવાનું કામ પૂર્ણ કરવામાં આવ્યું છે.
અંદાજે 99 ટકા જેટલું જમીન સંપાદન કરાયું છે અને રૂ. 33,130 કરોડ (JPY 523 billion)ના ટેન્ડર્સ બહાર પાડવામાં આવ્યા છે.
ઈન્ડિયન રેલવેઝ ફ્રેઈટ ટ્રેન માટેનો ટ્રાયલ રન તા.15 ઓગસ્ટ, 2018ના રોજ 190 કિમી લાંબા અટેલી– ફૂલેરા સેક્શનમાં સફળતાપૂર્વક હાથ ધરાયો છે.
DFC ઉત્તર– પશ્ચિમ રેલવેના જયપુર ડિવિઝનમાં આવે છે અને તેને નેશનલ કેપિટલ રિજીયન અને મુંબઈ વચ્ચે એક મહત્વનો સિમાચિહ્નરૂપ અને ગેમ ચેન્જર પ્રોજેકટ ગણવામાં આવે છે.
ભવિષ્યના સહયોગો
MAHSR પ્રોજેક્ટમાં મેક ઈન ઇન્ડિયાના ઉદ્દેશો હાંસલ કરવા માટે DIPP, જાપાન એમ્બેસી, NHSRCL, MLIT અને METIનું બનેલું ટાસ્કફોર્સ રચવામાં આવ્યું છે અને તેના 4 પેટા જૂથો એટલે કે સિવિલ વર્કસ, ટ્રેક વર્કસ, ઈલેક્ટ્રીકલ વર્કસ (સિગ્નલ અને ટેલિકોમ સહિત) તથા રોલીંગ સ્ટોક અંગેના પેટા જૂથો અંગે સંમતિ સધાઈ છે.
મેક ઈન ઇન્ડિયા યોજના હેઠળની કુલ 24 ટ્રેનમાંથી 6 ટ્રેનનો સમૂહ આ માટે પસંદ કરવામાં આવ્યો છે.
તાલિમઃ જાપાનના ODA ધિરાણનો JICA મારફતે ઉપયોગ કરીને નેશનલ એકેડેમી ઑફ ઈન્ડિયન રેલવેઝ કેમ્પસ, વડોદરામાં એક નવા હાઈ સ્પીડ રેલ ટ્રેનિંગ ઈન્સ્ટીટ્યુટનું બાંધકામ થઈ રહયું છે.
કુલ 3 કોન્ટ્રાક્ટમાંથી બે કોન્ટ્રાક્ટ અપાઈ ચૂક્યા છે.
તાલિમ સંસ્થાનું છેલ્લુ ટેન્ડર જુલાઈ 2018માં મંગાવવામાં આવ્યું હતું અને તેને ડિસેમ્બર 2018માં આખરી સ્વરૂપ અપાશે.
તાલિમ સંસ્થાનું બાંધકામ ચાલુ થઈ ગયું છે અને તે ડિસેમ્બર 2020માં શરૂ કરવાનું આયોજન છે.
મહત્વના હાઈ સ્પીડ રેલ પ્રોજેક્ટના સંચાલન માટે પૂરતા માનવ સ્રોતોને તાલિમ આપી શકાય તે માટે રેલવે મંત્રાલય દ્વારા 480 અને ઇન્ડિયન રેલવેઝ દ્વારા 120 વ્યક્તિઓને જાપાનમાં 2017-18માં હાઈ સ્પીડ રેલ ટેકનોલોજી અંગે તાલિમ આપવામાં આવી છે.
જાપાન સરકારે ભારતીય રેલવેના અધિકારીઓને તાલિમ આપવા માટે દર વર્ષે અનુસ્નાતક પદવીના કોર્સ માટે જાપાન યુનિવર્સિટીમાં 20 બેઠકો ઑફર કરી છે.
હાલમાં 17 અધિકારીઓ વિવિધ યુનિવર્સિટીઓમાં અનુસ્નાતક કાર્યક્રમ માટે તાલિમ લઈ રહ્યા છે અને વર્ષ 2019 માટે 20 બેઠકો ભરવા માટે અરજીઓ મંગાવવામાં આવી છે.
માળખાગત સુવિધાઓનું અપગ્રેડેશન અને ટેકનિકલ સહયોગઃ રેલવેમાં સલામતિ અંગે ધ્યાન કેન્દ્રિત કરવાના ભારત સરકારના નવેસરના પ્રયાસોને ધ્યાનમાં લઈને ભારત આ ક્ષેત્રે ઉત્તમ પ્રણાલિઓ હાથ ધરવા માટે જાપાનનો સહયોગ ઈચ્છે છે.
JICA હેઠળ ટેકનિકલ સહયોગ માટે જાપાનના સલામતિ નિષ્ણાંતોની એક ટૂકડીએ ભારતીય રેલવેની મુલાકાત લઈને રેલવે વેલ્ડીંગના અમલ અને સલામતિ વ્યવસ્થાપન અંગે તપાસ હાથ ધરી છે.
‘ધ પ્રોજેક્ટ ફોર કેપેસિટી ડેવલપમેન્ટ ઓન રેલવે સેફ્ટી’ ટેકનિકલ સહયોગ હેઠળ હાથ ધરીને ભારતીય રેલવે અને ડેડીકેટેડ ફ્રેઈટ કોરિડોર કોર્પોરેશન ઑફ ઇન્ડિયા લિમિટેડ ટેકનિકલ સહયોગ કરશે.
પાટાઓના મેઈન્ટેનન્સ સહિત રેલવેની વેલ્ડીંગ ટેકનિક્સ અને સલામતિમાં સુધારણા તથા રોલીંગ સ્ટોકની જાળવણી બાબતે નેટવર્કની સલામતિ જેવી બાબતો હાથ ધરવામાં આવશે.
‘મેક ઇન ઇન્ડિયા’માં ભારત જાપાન સહયોગ
આ વર્ષે જુલાઈમાં અમદાવાદ, ગુજરાતમાં જેટ્રો (Japan-India Investment Promotion Roadmap – JETRO)ના બિઝનેસ સપોર્ટ સેન્ટર (બીએસસી)ના ઉદઘાટન સાથે જ સપ્ટેમ્બર 2017ના રોજ મેતી અને ડીઆઈપીપી વચ્ચે નક્કી કરવામાં આવેલ “જાપાન–ઇન્ડિયા રોકાણ પ્રોત્સાહન રોડમેપ” પર આધારિત અનેક વિધ રોકાણને પ્રોત્સાહન આપતા સેમિનારો જાપાન અને ભારતમાં યોજવામાં આવ્યા હતા.
29 ઓક્ટોબર, 2018ના રોજ આશરે 60 જાપાની કંપનીઓ દ્વારા પ્રસ્તાવિત ખાનગી ક્ષેત્રના રોકાણને લગતા પ્રોજેક્ટ્સ પ્રધાનમંત્રી મોદીને બતાવવામાં આવ્યા હતા કે જેમને ઇન્વેસ્ટ ઇન્ડિયા અને જેટ્રો દ્વારા સુવિધા પૂરી પાડવામાં આવશે.
આ પ્રોજેક્ટ્સમાં ‘મેક ઇન ઇન્ડિયા’ને વધુ પ્રેરણા પૂરી પાડનારા ક્ષેત્રોનો સમાવેશ થાય છે જેવા કે, ઓટોમોબાઇલ, સ્ટીલ, ઈલેક્ટ્રોનિકસ, આઈઓટી અને એઆઈ, કેમિકલ, ખાદ્યાન્ન પ્રક્રિયા વગેરે.
કુલ રોકાણ અંદાજે 280 બિલિયન જેપીવાયનું થવાની આશા સેવાઈ રહી છે કે જે ભારતમાં 29,000 વધારાની રોજગારીનું નિર્માણ કરશે.
જાપાનીઝ ઇન્ડસ્ટ્રીયલ ટાઉનશીપ (જેઆઈટી)ના સંદર્ભમાં મેતી અને ડીઆઈપીપીએ જેઆઈટીને પ્રોત્સાહન આપવા માટે અમલીકરણ કરવામાં આવેલ પ્રક્રિયાઓ અને મુખ્ય ઉપલબ્ધિઓ અંગેનો પ્રગતિ અહેવાલનું આદાન-પ્રદાન કર્યું હતું જેમાં માળખાગત બાંધકામ વિકાસ, પ્રમોશનલ પ્રવૃત્તિઓ, ફિસ્કલ ઇન્સેન્ટીવ, વેપાર કરવાની સરળતામાં સુધારો અને માનવ સંસાધન વિકાસનો સમાવેશ થાય છે પરંતુ તે આટલા પુરતો મર્યાદિત પણ નથી.
એક નવી પહેલ તરીકે મેતી અને ડીઆઈપીપીએ ભારતની કેન્દ્ર અને રાજ્ય સરકારોમાં વહીવટી પ્રક્રિયાઓને કાર્યાન્વિત કરવા માટે “એડવાન્સડ મોડલ સિંગલ વિન્ડો”ના વિકાસ પર સહયોગ સાધવાનું નક્કી કર્યું હતું કે જે ભારતની અંદર અને ભારતની બહાર પ્રચલિત શ્રેષ્ઠ પદ્ધતિઓ પર આધારિત હોય અને આ રીતે ભારતમાં વેપાર કરવાની સરળતાને પ્રોત્સાહન આપવા માટેના ભારતના પ્રયત્નોને વેગ આપવામાં આવશે.
એક ડીએમઆઈસી પ્રોજેક્ટ“લોજીસ્ટીકસ ડેટા બેંક પ્રોજેક્ટ” કે જે સંલગ્ન બંદરો અને આંતરિક સુવિધા સ્થળો પર આરએફઆઈડી ટેગનો ઉપયોગ કરીને આંતરરાષ્ટ્રીય દરિયાઈ કન્ટેઈનર આવા-ગમનના વિઝ્યુઅલાઈઝેશન દ્વારા અસરકારક માલપરિવહન/પુરવઠા શ્રુંખલામાં પોતાનું યોગદાન આપે છે, જે આગળ જતા વેપાર માટેના વાતાવરણને સુધારવામાં પણ યોગદાન આપી રહ્યો છે.
કૌશલ્ય વિકાસમાં ભારત–જાપાન સહયોગ
અગામી દસ વર્ષની અંદર 30,000 લોકોને તાલીમ આપીને ભારતમાં ઉત્પાદનનો પાયો ઉભો કરવા માટે એક સક્ષમ માળખું પૂરું પાડવાના ઉદ્દેશ સાથે 2016માં કૌશલ્ય વિકાસ અને ઉદ્યોગસાહસિકતા મંત્રાલયે (એમએસસીઈ) અને ઈકોનોમી ટ્રેડ અને ઇન્ડસ્ટ્રી મંત્રાલય (મેતી)એ મેનુફેક્ચરીંગ સ્કીલ ટ્રાન્સફર પ્રોમોશન કાર્યક્રમ પર એક સહયોગના કરારો પર હસ્તાક્ષર કર્યા હતા અને આ રીતે તેમણે ફ્લેગશીપ પહેલો જેવી કે ‘સ્કીલ ઇન્ડિયા’ અને ‘મેક ઇન ઇન્ડિયા’માં પણ પોતાનું યોગદાન આપ્યું.
એમઓસી અંતર્ગત ભારતમાં જાપાની કંપનીઓ જાપાન ઇન્ડિયા ઇન્સ્ટીટયુટ ઑફ મેનુંફેક્ચરીંગ (જીમ)ની સ્થાપનાના માધ્યમથી અને જાપાનિઝ મંજૂરી પ્રાપ્ત અભ્યાસક્રમો (જેઈસી)ના માધ્યમથી કૌશલ્ય વિકાસમાં ભાગ લઇ રહી છે.
ભવિષ્યના શોપ ફ્લોર લીડર્સને જાપાની સ્ટાઈલમાં ઉત્પાદન પ્રક્રિયાઓ અને મહત્વની કાર્ય પદ્ધતિઓ જેવી કે કેઈઝન અને 5એસ વગેરેમાં તાલીમ આપવા માટે જેઆઈએમને પહેલા જ સ્થાપિત કરી દેવામાં આવી છે.
2017માં જેઆઈએમણ સ્થાપના કરીને પાંચ જાપાની કંપનીઓએ આ બાબતનું નેતૃત્વ કર્યું હતું જેમાં સુઝુકી (ગુજરાત), દૈકીન (રાજસ્થાન), યામાહા (તમિલનાડુ), ટોયોટા અને હિટાચી (કર્ણાટક)નો સમાવેશ થાય છે.
2018માં અહરેસ્ટીએ પોતાના જેઆઈએમ બવાલ (હરિયાણા), ટોયોટા સુશો માંડલ (ગુજરાત)માં અને તેરુમો તિરુવનંતપુરમ (કેરલા)નો સમાવેશ થાય છે.
જેઈસીને અમુક પસંદ કરાયેલ એન્જીનિયરીંગ કોલેજોમાં મિડલ મેનેજમેન્ટ એન્જીનિયર્સને ઉત્પાદન ક્ષેત્રમાં તાલીમ આપવા માટે શરુ કરવામાં આવી છે.
મેઇદેન્શા (Meidensha) કોર્પોરેશને 2017માં પાવર ટ્રાન્સફોર્મેશન અને જનરેશનમાં સૌપ્રથમ જેઈસીની સ્થાપના કરી હતી અને ત્યાર બાદ મિત્સુબિશી ઇલેક્ટ્રિકની સ્થાપના થઇ કે જેણે 2018માં સમગ્ર ભારતમાં સંખ્યાબંધ એન્જીનીયરીંગ કોલેજોની અંદર ફેક્ટરી ઓટોમેશન કોર્સની શરૂઆત કરાવી.
ભારતના એમએસડીઈએ ટેકનિકલ ઇન્ટર્ન તાલીમ કાર્યક્રમ (ટીઆઈટીપી) અંગે જાપાનના આરોગ્ય, શ્રમ અને કલ્યાણ મંત્રાલય, ન્યાય મંત્રાલય અને વિદેશી બાબતોના મંત્રાલય સાથે ઓક્ટોબર 2017માં સહયોગ કરાર પર હસ્તાક્ષર કર્યા હતા અનેતેના પરિણામ સ્વરૂપે જાપાનના સુધારેલ ટેકનિકલ ઇન્ટર્ન ટ્રેનીંગ એક્ટ અંતર્ગત ટીઆઈટીપીના યોગ્ય અમલીકરણ માટે દ્વિપક્ષીય સહયોગ માટે એક સક્ષમ માળખાનું નિર્માણ થયું હતું.
ભારતે 23 સેન્ડીંગ ઓર્ગેનાઈઝેશનના એક્રેડિટેશનનો પ્રથમ તબક્કો માર્ચ 2018માં પૂરો કર્યો હતો કે જેને ટીઆઈટીપી અંગેના સહયોગ કરાર અંતર્ગત તાલીમાર્થીઓને સ્વીકાર કરવા માટે જાપાનના ઓર્ગેનાઈઝેશન ફોર ટેકનિકલ ઇન્ટર્ન ટ્રેનીંગ(ઓટીઆઈટી) દ્વારા સ્વીકૃતિ આપવામાં આવી છે.
જુલાઈથી સપ્ટેમ્બર, 2018 સુધી સીઆઈઆઈ (એક એક્રેડીટેડ સેન્ડીંગ ઓર્ગેનાઈઝેશન) દ્વારા તાલીમ પામેલ 15 ભારતીય તાલીમાર્થીઓના પહેલા જૂથને ટીઆઈટીપી માળખા અંતર્ગત જાપાની કંપનીમાં નોકરી પર તાલીમ આપવા માટે સ્વીકારવામાં આવ્યા છે.
આજની તારીખ સુધીમાં ટીઆઈટીપી અંતર્ગત ભારતમાંથી 17 ટેકનિકલ તાલીમાર્થીઓ જાપાનમાં પ્રવેશી ચુક્યા છે.
નવી દિલ્હીમાં ટીઆઈટીપી ઉપર કાર્યશાળા (ફેબ્રુઆરી 2018) અને નાગોયામાં ટીઆઈટીપી પર ભારત સેમીનાર (સપ્ટેમ્બર 2018)નું નેશનલ સ્કીલ ડેવલપમેન્ટ કોર્પોરેશન અને જીટકો સાથે મળીને એમએસડીઈ દ્વારા આયોજન કરવામાં આવ્યું હતું.
જેનો ઉદ્દેશ્ય જાપાનની જરૂરિયાતોને પહોંચી વળવા માટે કૌશલ્ય પ્રાપ્ત તાલીમાર્થીઓ પુરા પાડવામાં ભારતની શક્તિ દર્શાવવાનો અને ભારતમાં યોગ્ય હિતધારકોને તથા ટીઆઈટીપીમાં રહેલ તકો વિષે સંવેદનશીલ બનાવવાનો હતો.
ભવિષ્યનો સહયોગ
જાપાન અને ભારત બંને ભારતમાં જેઆઈએમ/જેઈસીના માધ્યમથી સ્કીલ ડેવલપમેન્ટ પર તેમના પ્રયત્નોને યથાવત ચાલુ રાખશે અને આ રીતે આગળ જતા “સ્કીલ ઇન્ડિયા” અને “મેક ઇન ઇન્ડિયા” પોતાનું યોગદાન આપશે.
જાપાન અને ભારત કૌશલ્ય તાલીમને પ્રોત્સાહન આપશે જેવી કે જાપાની ભાષા જેમાં નોર્થ ઇસ્ટના સંભાળ રાખનારા કે, જેઓ ટીઆઈટીપી (ટેકનિકલ ઇન્ટર્ન ટ્રેનીંગ પ્રોગ્રામ) અંતર્ગત જાપાનની મુલાકાત લે છે તેમનો પણ સમાવેશ થાય છે અને આ બાબત એશિયા આરોગ્ય અને સુખાકારી પહેલ અંતર્ગત બંને દેશો વચ્ચે સહયોગને વધારવામાં યોગદાન આપે છે.
ડિજિટલ ભાગીદારીમાં ભારત જાપાનનો સહયોગ
ટેકનોલોજીના યુગમાં છલાંગ ભરવા માટે અને “જીવન જીવવાની સરળતાને પ્રોત્સાહન આપવા માટે જાપાનની “સોસાયટી 5.0” અને “ડિજિટલ ઇન્ડિયા”, “સ્માર્ટસીટી” અને “સ્ટાર્ટ અપ ઇન્ડિયા” જેવા ભારતના ફ્લેગશીપ કાર્યક્રમો વચ્ચે સુમેળ અને પુરકતા સ્થાપિત કરવા બંને દેશો આગામી પેઢીની ટેકનોલોજી જેવી કે આર્ટિફિશિયલ ઇન્ટેલિજન્સ (એઆઈ) અને ઈન્ટરનેટ ઑફ થિંગ્સ (આઈઓટી) વગેરે જેવા ક્ષેત્રોમાં સહયોગ સાધશે.
આ સંદર્ભમાં ઈકોનોમી, ટ્રેડ અને ઇન્ડસ્ટ્રી મંત્રાલય (મેતી), જાપાન અને ઈલેક્ટ્રોનિક અને ઇન્ફોર્મેશન ટેકનોલોજી (એમઈટવાય), ભારતે 2018 સુધીમાં સંયુક્ત કાર્યકારી જૂથ (જેડબ્લ્યુજી)ની બેઠકોના 6 તબક્કા આયોજિત કરી ચુક્યા છે અને સંચાર મંત્રાલય (એમઓસી), ભારત અને આંતરિક બાબતો અને સંચાર મંત્રાલય (એમઆઈસી), જાપાને 2018માં ભારત જાપાનની જેડબ્લ્યુજીની પાંચમી બેઠક અંતર્ગત આઈસીટી ક્ષેત્રમાં સહયોગ માટે એક સંયુક્ત મિનિટ પર હસ્તાક્ષર કરવામાં આવ્યા છે.
આ સંદર્ભમાં, બંને પ્રધાનમંત્રીઓએ હોલિસ્ટીક “ઇન્ડિયા–જાપાન ડિજિટલ ભાગીદારી” (આઈ–જેડીપી)ને આવકાર્યું હતું કે જેના પર એમઇઆઇટીવાય ભારત (MeitY India) અને મેતી જાપાન વચ્ચે સહયોગના કરાર તરીકે હસ્તાક્ષર કરવામાં આવ્યા હતા.
તેનો ઉદ્દેશ્ય વર્તમાન સહયોગના ક્ષેત્રોને આગળ વધારવા અને સાથે-સાથે આઈસીટી (ઇન્ફોર્મેશન એન્ડ સંચાર ટેકનોલોજી)માં નવી પહેલોની તકોને શોધવા માટેનો હતો જેમાં “ડિજિટલ ટેકનોલોજી” અને ભારત જાપાન “સ્ટાર્ટ અપ હબ”ની સંભાવનાને વિસ્તૃત કરવા પર ભાર મુકવામાં આવ્યો છે.
ભારત અને જાપાન વચ્ચે સ્ટાર્ટ અપ હબ: ભારત જાપાન સ્ટાર્ટ અપ હબની સ્થાપના કરવા માટે ભારત જાપાન વાર્ષિક સમિટ 2017ના સંયુક્ત નિવેદનમાં પ્રતિબિંબિત થયા અનુસાર બંને પ્રધાનમંત્રીઓની પ્રતિબદ્ધતાઓને અનુસરતા બંને પક્ષોએ આ વર્ષે મે મહિનામાં મેતી મંત્રી સેકોની ભારત મુલાકાત દરમિયાન જાપાન ઇન્ડિયા સ્ટાર્ટ અપ પહેલ અંગે સંયુક્ત નિવેદન પર હસ્તાક્ષર કર્યા હતા.
તેની અંદર સંલગ્ન સ્તર પર સ્ટાર્ટ અપ અને ફર્મ વચ્ચે વધુ જોડાણ જેવા કે જાપાનના માર્કેટ અને સક્ષમ જાપાની રોકાણકારો માટે પસંદ કરાયેલ ભારતીય સ્ટાર્ટ અપને ઓળખીને જેટ્રોમાં સ્થાપિત બેંગલુરુમાં એક સ્ટાર્ટ અપ હબની સ્થાપના કરવાનો સમાવેશ થતો હતો.
ઇન્વેસ્ટ ઇન્ડિયા દ્વારા શરુ કરવામાં આવેલ જાપાન-ઇન્ડિયા સ્ટાર્ટ અપ હબનું ઓનલાઈન મંચ પણ આ જ ભૂમિકા નિભાવશે.
પ્રતિભા સુવિધા: બંને દેશોમાં ઉદ્યોગોનો અનુભવ અને સ્પર્ધાનો સુમેળ સાધવા માટે ભારત અને જાપાન વચ્ચે પ્રતિભાનું આદાન-પ્રદાન થવું ખુબ જરૂરી છે.
આ બાબતને સમજવા માટે આઈ જેડીપી તાલીમની તકો અને ઇન્ટર્નશીપ કાર્યક્રમોને સુવિધા પૂરી પાડવા માટે અગાઉથી જ ઉપસ્થિત તંત્ર માળખાને શરુ કરવા અને તેને વિસ્તૃત કરવા માટે વિચાર કરશે.
આ ઉપરાંત રોજગાર મેળાઓ (જાપાન કરિયર ફેર)નું આયોજન, સર્વોચ્ચ કૌશલ્ય ધરાવતા ભારતીય વ્યવસાયિકો (જાપાનીઝ “ગ્રીન કાર્ડ” અને સર્વોચ્ચ કૌશલ્ય ધરાવતા વ્યવસાયિક વિઝા) માટે સ્ટાર્ટ અપ કાર્યક્રમોની શરૂઆત અને જેઈએસના અભ્યાસક્રમોનું આઈટી અને ઈલેક્ટ્રોનિક ફર્મ્સમાં વિસ્તૃતીકરણ પણ કરવામાં આવશે.
સંશોધન અને વિકાસમાં સહયોગ: નીતિ આયોગ, ભારતમાં એઆઈ સંશોધન માટેના આગેવાન રાષ્ટ્રીય કાર્યક્રમો અને મેતી વચ્ચેના જોડાણોને પ્રોત્સાહન આપવા અને “સોસાયટી 5.0” અંતર્ગત ઉભરતી ટેકનોલોજીને પ્રોત્સાહન આપવા પર ધ્યાન કેન્દ્રિત કરવા ભારત અને જાપાને આર્ટિફિશિયલ ઇન્ટેલિજન્સ પર નીતિ આયોગ અને મેતી વચ્ચે એક વ્યાપક સ્ટેટમેન્ટ ઑફ ઈન્ટેન્ટ પર હસ્તાક્ષર કર્યા હતા.
તેમાં જાપાનમાં આર્ટીફિશિયલ ઈન્ટેલિજન્સ રીસર્ચ સેન્ટર ઑફ નેશનલ ઇન્સ્ટીટયુટ ઑફ એડવાન્સ ઇન્ડસ્ટ્રીયલ સાયન્સ અને ટેકનોલોજી તેમજ ભારતમાં આઈઆઈટી હૈદરાબાદ જેવા ચોક્કસ સંસ્થાગત સહયોગ માટેની શક્યતાઓને શોધવાની જોગવાઈ કરવામાં આવી છે.
આઈસીટી ક્ષેત્રોમાં સુરક્ષાના પાસાઓ ધરાવતા પ્રોજેક્ટ્સ: આ ભાગીદારી હેઠળ આધુનિક અને સુરક્ષિત ટેકનોલોજીને જરૂરિયાતને સમજતા, ભારત અને જાપાન ભવિષ્યના નેટવર્ક, ટેલીકોમ સુરક્ષા માટેના માળખા વગેરેના ડિજિટલ ઈન્ફ્રાસ્ટ્રક્ચરની સુરક્ષા જેવા ક્ષેત્રોમાં સહયોગ સાધવાનું નક્કી કરશે.
બંને નેતાઓએ ભારતના ભારત સંચાર નિગમ લિમીટેડ (બીએસએનએલ) અને જાપાનના એનઈસી દ્વારા ચેન્નાઈ અને આંદામાનના ટાપુઓને જોડતા દરિયાઈ ઓપ્ટીકલ ફાયબર કેબલ પાથરવાની પહેલને આવકારી હતી અને બંને પક્ષો આગળ જતા તેમના વ્યુહાત્મક મહત્વને જોતા સબમરીન કેબલ પ્રોજેક્ટના વિકાસમાં સહયોગ સાધશે.
ઈલેક્ટ્રોનિક ઇકો-સિસ્ટમ: ભારત અને જાપાન ઇલેક્ટ્રોનિકસ ઉત્પાદન અંતર્ગત બંને પક્ષો વચ્ચે એક ભાગીદાર તંત્ર ઉભું કરશે જેમાં ઈલેક્ટ્રોનિક સિસ્ટમ ડિઝાઈનમાં ભારતીય અને જાપાનીઝ કંપનીઓ વચ્ચે સહયોગ, સંલગ્ન સોફ્ટવેર ટેકનોલોજી અને ઇલેક્ટ્રોનિકસ ઉત્પાદન ફોર લોંગ ટેઈલ માર્કેટનો પણ સમાવેશ થાય છે.
ડિજિટલ કોર્પોરેટ ભાગીદારી: ભારત અને જાપાન મેચિંગ ઈવેન્ટ્સ, ડિસ્પેચીંગ બિઝનેસ મિશન અને બીએસએનએલ જેવી પહેલોના માધ્યમથી ભારત અને જાપાન વચ્ચે આઈટીના ક્ષેત્રમાં કોર્પોરેટ અને બિઝનેસ જોડાણોને પ્રોત્સાહન આપવા પર ધ્યાન કેન્દ્રિત કરશે.
ભારતના સંચાર મંત્રાલય અંતર્ગત જાહેર ક્ષેત્રના એક સાહસ (પીએસયુ) અને જાપાનના એનટીટી– એટીએ ટેલિસંચારમાં સહયોગ સાધવા માટે સમજૂતી કરારો પર હસ્તાક્ષર કર્યા હતા.
ભારતની બાજુએથી નેશનલ એસોસિયેશન ઑફ સોફ્ટવેર અને સર્વિસીસ કંપની (નાસ્કોમ) અને પ્રિફેક્ચર હિરોશીમા સરકારે જાપાનમાં “હાર્ડવેર બાજુએ જાપાનીઝ ઇકો-સિસ્ટમને અને સોફ્ટવેર બાજુએ ભારતીય ઇકો-સિસ્ટમને લાભ પહોંચાડતા વૈશ્વિક માર્કેટ માટે સહ–નિર્માણ કરવા માટે” સૌપ્રથમ “આઈટી કોરીડોર”ની સ્થાપના કરી છે.
કૃષિ, ખાદ્યાન્ન પ્રક્રિયા, ખાદ્ય સુરક્ષા, વન્યપેદાશ અને મત્સ્યઉછેર અંતર્ગત ભારત અને જાપાન વચ્ચે સહયોગ
કૃષિ
એમએએફએફ અને એમઓએએફડબ્લ્યુ વચ્ચે એમઓસી આધારિત સંયુક્ત કાર્યકારી જૂથ
11 નવેમ્બર 2016ના રોજ સહયોગ કરાર (એમઓસી) પર હસ્તાક્ષર કરવામાં આવ્યા (જ્યારે પ્રધાનમંત્રીએ જાપાનની મુલાકાત લીધી હતી)
સૌપ્રથમ કાર્યકારી જૂથ (જેડબ્લ્યુજી) 6 નવેમ્બર 2017ના રોજ આયોજિત કરવામાં આવ્યું હતું (વર્લ્ડ ફૂડ ઇન્ડિયા (ડબ્લ્યુએફઆઈ 2017 પછી)
સહયોગ માટેના ઓળખી કાઢવામાં આવેલ ત્રણ ક્ષેત્રો:
કૃષિકીય ઉત્પાદન
ખાદ્યાન્ન પ્રક્રિયા
મત્સ્યપાલન
“કૃષિ અને મત્સ્યઉદ્યોગના ક્ષેત્રમાં જાપાન દ્વારા ભારતમાં રોકાણને પ્રોત્સાહન આપવા માટેનો કાર્યક્રમ”.
પહેલા જેડબ્લ્યુજીમાં કરવામાં આવેલ ચર્ચાઓના આધારે કૃષિ, વન્ય અને મત્સ્ય મંત્રાલય (એમએએફએફ) અને કૃષિ અને ખેડૂત કલ્યાણ મંત્રાલય (એમઓએએફડબ્લ્યુ)એ કૃષિ અને મત્સ્યઉછેર પર ભારતમાં રોકાણને પ્રોત્સાહન આપવા માટેના માર્ગો વિશે વિચાર વિમર્શ કર્યો અને 29 ઓક્ટોબર, 2018ના રોજ “કૃષિ અને મત્સ્યઉછેરના ક્ષેત્રમાં જાપાન દ્વારા ભારતમાં રોકાણને પ્રોત્સાહન આપવા માટેના કાર્યક્રમ” પર હસ્તાક્ષર કર્યા હતા.
જાપાન-ઇન્ડિયા ફૂડ બિઝનેસ કાઉન્સિલ દ્વારા ટેકો અપાયેલ આઈએસઈ ફૂડના તેલંગાના મેગા પ્રોજેક્ટને કાર્યક્રમના સૌપ્રથમ રોકાણ કેસ તરીકે નોંધવામાં આવ્યો.
ભારત-જાપાન કૃષિ ઉત્કૃષ્ટતા કેન્દ્ર
એમએએફએફ અને એમઓએએફડબ્લ્યુએ એ બાબત અંગે ચર્ચા કરી કે કઈ રીતે જાપાન પોતાની જાપાનની ટેકનોલોજીનો ઉપયોગ કરીને કૃષિને લગતા ઉત્પાદનને સુધારવા માટે પોતાનું યોગદાન આપી શકે તેમ છે.
ઇન્ડો-જાપાન કૃષિ કેન્દ્રની સ્થાપના કરવાનો પણ એક વિચાર છે કે જ્યાં જાપાનની ટેકનોલોજીને દર્શાવવામાં આવે, તેનો પ્રસાર કરવામાં આવે અને આ ટેકનોલોજીની મદદથી બનાવવામાં આવેલ વસ્તુઓને વેચવામાં આવે.
સંશોધન સહયોગ
જાપાન ઇન્ટરનેશનલ રીસર્ચ સેન્ટર ફોર એગ્રીકલ્ચર સાયન્સ (જેઆઈઆરસીએએસ) અને ઇન્ડિયન કાઉન્સિલ ઑફ એગ્રીકલ્ચરલ રીસર્ચ (આઈસીએઆર) વચ્ચેના સંયુક્ત સંશોધન પરના સમજૂતી કરાર પર 9 ફેબ્રુઆરી, 2018ના રોજ હસ્તાક્ષર કરવામાં આવ્યા હતા.
શરૂઆતની પ્રથમ બેઠક 15 જુન, 2018ના રોજ કરનાલમાં યોજવામાં આવી હતી અને (અ) સંતુલિત કૃષિ ઉત્પાદન માટે સસ્તા દરની સર્ફેસ ગટરવ્યવસ્થાના અને મીઠાથી અસરગ્રસ્ત ખેતરોમાં સિંચાઈની ટેકનોલોજીના વિકાસ તથા (બ) પ્રાદેશિક રીતે સ્વીકૃત ખાર અનુકુળ પાકના વિકાસ પર સહયોગ અંગેની ચર્ચા કરવામાં આવી હતી.
B. ખાદ્યાન્ન પ્રક્રિયા
વર્લ્ડ ફૂડ ઇન્ડિયા 2017
જાપાને ડબ્લ્યુએફઆઈ 2017માં ભાગીદાર દેશ તરીકે ભાગ લીધો હતો અને જાપાનના કૃષિ, વન્ય અને મત્સ્ય વિભાગના રાજ્ય મંત્રી શ્રીમાન તાનીએઈએ જાપાની પ્રતિનિધિમંડળનું નેતૃત્વ કર્યું હતું.
આ કાર્યક્રમમાં અંદાજે 60 જાપાનીઝ કંપનીઓએ ભાગ લીધો હતો.
એમએએફએફ અને એમઓએફપીઆઈ વચ્ચે એમઓસી
એમએએફએફ અને એમઓએફપીઆઈ વચ્ચે એમઓસી પર 29 ઓક્ટોબર 2018ના રોજ જાપાન અને ભારત બંને દેશના નેતાઓની હાજરીમાં હસ્તાક્ષર કરવામાં આવ્યા હતા અને તેમનુ આદાન-પ્રદાન કરવામાં આવ્યું હતું.
એમઓએફપીઆઈ અને જાપાનીઝ કંપનીઓ વચ્ચે એમઓયુ
13 માર્ચ, 2018ના રોજ ખાદ્યાન્ન પ્રક્રિયા ઉદ્યોગ મંત્રાલય (એમઓએફપીઆઈ) અને જાપાનીઝ કંપની (આઈએસઈ ફૂડ) વચ્ચે સૌપ્રથમ એમઓયુ પર હસ્તાક્ષર કરવામાં આવ્યા.
29 ઓક્ટોબર, 2018ના રોજ એમઓએફપીઆઈ અને જાપાનની કંપનીઓ (કાગોમે અને નિસાન સ્ટીલ) વચ્ચે એમઓયુ પર હસ્તાક્ષર કરવામાં આવ્યા.
જાપાનમાં ભારતીય માર્કેટનો અભ્યાસ કરવા માટે ખાદ્યાન્ન કંપનીઓનું સંગઠન
એમએએફએફ એ ગ્લોબલ ફૂડ વેલ્યુ ચેઈન (જીએફવીસી)ના વિકાસને પ્રોત્સાહન આપી રહ્યું છે અને માર્ચ, 2018માં જીએફવીસીને પ્રોત્સાહન આપવા માટે જાહેર ખાનગી કાઉન્સિલની ઇન્ડિયા સબ કમિટીની રચના કરી હતી.
અંદાજે 400 કંપનીઓ આ કાઉન્સિલની સભ્ય છે.
જાપાન ઇન્ડિયા ફૂડ બિઝનેસ કાઉન્સિલ મે 2018માં લોન્ચ કરવામાં આવી હતી.
C. ખાદ્ય સુરક્ષા
એફએસએસએઆઈ અને જાપાની સરકાર વચ્ચે સમજૂતી કરાર
ફૂડ સેફટી એન્ડ સ્ટેન્ડર્ડ ઓથોરીટી ઑફ ઇન્ડિયા (એફએસએસએઆઈ) અને ફૂડ સેફટી કમીશન, ગ્રાહક બાબતોની સંસ્થા, આરોગ્ય, શ્રમ અને કલ્યાણ મંત્રાલય અને એમએએફએફ વચ્ચે 29 ઓક્ટોબર 2018ના રોજ સહયોગ કરાર પર હસ્તાક્ષર કરવામાં આવ્યા.
D: વન્ય
એમએએફએફ અને એમઓઈએફ એન્ડ સીસી વચ્ચેના એમઓસી પર આધારિત સંયુક્ત કાર્યકારી જૂથ
એમએએફએફ અને પર્યાવરણ, વન અને જળવાયુ પરિવર્તન મંત્રાલય (એમઓઈએફએન્ડસીસી) વચ્ચે સહયોગ કરાર પર 11 ડિસેમ્બર, 2015ના રોજ હસ્તાક્ષર કરવામાં આવ્યા હતા.
સહયોગ માટે ઓળખી કાઢવામાં આવેલ સાત ક્ષેત્રો
તાલીમ આપતી સંસ્થાઓ વચ્ચે માનવ સંસાધન વિકાસ અને સંસ્થાગત આદાન-પ્રદાન
સતત વન્ય વ્યવસ્થાપન
જંગલ જાળવણી અને જંગલ આપત્તિ અટકાયતમાં સુધારો
જૈવ વિવિધતાનું સંવર્ધન
જંગલ પેદાશોનો અસરકારક ઉપયોગ
જંગલ, વન્ય પેદાશો અને ટેકનોલોજી પર યોગ્ય નીતિઓમાં સુધારો
વન્ય ક્ષેત્રમાં સંશોધન અને વિકાસ
23 જુલાઈ, 2018ના રોજ ત્રીજા જેડબ્લ્યુજી દરમિયાન 2018 થી 2022 સુધીના “ભારત જાપાન વન અને વન્ય સહયોગ માટેનો રોડમેપ” પર સહમતી સાધવામાં આવી હતી.
E. મત્સ્ય ઉદ્યોગ
માર્ચ 2018માં માનવ વપરાશ માટે ભારતમાં નિકાસ કરવા માટે મત્સ્ય અને મત્સ્ય ઉત્પાદનોને આવરી લેતા સેનેટરી પ્રમાણપત્ર પર સહમતી સધાઈ
ઓક્ટોબર, 2018માં જાપાનમાંથી ભારતમાં નિકાસ કરવા માટે પ્રોન ફીડ/શ્રીમ્પ ફીડ અને માછલીના ખોરાકને આવરી લેતા પ્રમાણપત્ર પર સહમતી સાધવામાં આવી.
F. એમએએફએફ અને રાજ્ય સરકારો વચ્ચે સહયોગ અને ખાનગી કંપનીઓ દ્વારા કેટલીક પ્રવૃત્તિઓ
આંધ્રપ્રદેશ રાજ્ય (એપી રાજ્ય)
એમએએફએફ અને એપી રાજ્ય વચ્ચે કૃષિ અને ખાદ્યને લગતા ઉદ્યોગોના ક્ષેત્રમાં 30 જુલાઈ, 2016ના રોજ સહયોગ કરાર પર હસ્તાક્ષર કરવામાં આવ્યા હતા.
એમએએફએફ અને એપી રાજ્ય વચ્ચે માસ્ટર પ્લાનને ડિઝાઈન કરવા માટેના સહયોગ કરાર પર 25 ફેબ્રુઆરી, 2018ના રોજ હસ્તાક્ષર કરવામાં આવ્યા હતા.
એપી રાજ્યમાં કોલ્ડ ચેઈન પર માસ્ટર પ્લાન બનાવવા પરનો અભ્યાસ જુલાઈ, 2018થી શરુ કરવામાં આવ્યો છે.
મહારાષ્ટ્ર રાજ્ય (એમએચ રાજ્ય)
એમએએફએફ અને એમએચ રાજ્ય વચ્ચે 29 ઓક્ટોબર, 2018ના રોજ સહયોગ કરાર
(૩) ઉત્તરપ્રદેશ રાજ્ય (યુપી રાજ્ય)
એમએએફએફ અને યુપી રાજ્ય વચ્ચે 26 ઓક્ટોબર, 2018ના રોજ સહયોગ કરાર પર હસ્તાક્ષર કરવામાં આવ્યા.
G. જાપાન આંતરરાષ્ટ્રીય સહયોગ સંસ્થા (જેઆઈસીએ)
જેઆઈસીએ અને નાણા મંત્રાલય (એમઓએફ), એલએ વચ્ચે “આંધ્રપ્રદેશ સિંચાઈ અને લાઇવલીહુડ સુધારા પ્રોજેક્ટ (2જો તબક્કો) ઉપર 13 ડિસેમ્બર 2017ના રોજ હસ્તાક્ષર કરવામાં આવ્યા હતા.
જેઆઈસીએ અને ભારતીય દુતાવાસ, એલએ વચ્ચે “હિમાચલ પ્રદેશના વન્ય ઈકો સિસ્ટમ વ્યવસ્થાપન અને લાઇવલીહુડના સુધારા માટેના પ્રોજેક્ટ” પર 29 માર્ચ 2018ના રોજ હસ્તાક્ષર કરવામાં આવ્યા હતા.
સહયોગના માધ્યમથી ડેરી ક્ષેત્રમાં લિઇવલીહુડ સુધારા માટેનો પ્રોજેક્ટ” જેઆઈસીએ દ્વારા પ્રારંભિક સર્વે જુલાઈ, 2018માં શરુ કરવામાં આવ્યો.
ભારત અને જાપાન વચ્ચે સુરક્ષા અને સંરક્ષણ ક્ષેત્રમાં સહકાર
ભારત અને જાપાન વચ્ચે વર્ષ 2008માં સુરક્ષા સાથે સંબંધિત સહકાર પર સંયુક્ત જાહેરનામું બહાર પડ્યાં પછી અત્યાર સુધી ગયા દાયકામાં બંને દેશોએ આ દિશામાં સહિયારા પ્રયાસો વધારવા માટે મહત્ત્વપૂર્ણ પ્રગતિ કરી છે.
બંને દેશોએ સ્થાપિત વ્યવસ્થા મારફતે દ્વિપક્ષીય સુરક્ષા અને સંરક્ષણ ક્ષેત્રમાં સહકારને વધારે ગાઢ બનાવવાની ઇચ્છા વ્યક્તિ કરી હતી, જેમાં સંરક્ષણ ક્ષેત્રમાં મંત્રીમંડળનાં સ્તરે વાર્ષિક સંવાદ, સંરક્ષણ ક્ષેત્રની નીતિ સાથે સંબંધિત સંવાદ, રાષ્ટ્રીય સુરક્ષા સલાહકારનો સંવાદ, દરેક સેવા વચ્ચે સ્ટાફ–સ્તરે સંવાદ તથા તટરક્ષક દળો વચ્ચે દ્વિપક્ષીય સંવાદ તેમજ સેનાની ત્રણેય પાંખો વચ્ચે સહિયારી કવાયત અને તટરક્ષક દળો વચ્ચે સહિયારી કવાયત સામેલ છે.
બંને દેશોએ મલબાર કવાયત, નિયમિત ધોરણે પેસેજ એક્સરસાઇઝ (પેસ્સેક્સ) અને અન્ય સંયુક્ત કવાયતોનાં મહત્ત્વને સ્વીકાર્યું હતું, જેમાં જાપાન ગ્રાઉન્ડ સેલ્ફ–ડિફેન્સ ફોર્સ (જેજીએસડીએફ) અને ભારતીય સેના વચ્ચે આતંકવાદ સામેની લડત માટે સહિયારી કવાયત તેમજ કોપ ઇન્ડિયામાં નિરીક્ષક તરીકે જાપાન એર સેલ્ફ–ડિફેન્સ ફોર્સ (જેએએસડીએફ)ની ભાગીદારી સામેલ છે, તેમજ સમાન વિચારસરણી ધરાવતાં દેશો સાથે સહકાર વધારવાની પહેલને આવકાર આપ્યો હતો.
ભારત અને જાપાન વચ્ચે દરિયાઈ ક્ષેત્રમાં જાગૃતિ વધારવા સંવર્ધિત આદાન-પ્રદાન મારફતે દરિયાઈ સુરક્ષા સહકાર તથા પ્રાદેશિક શાંતિ અને સ્થિરતામાં ભારત-પ્રશાંત ક્ષેત્રનાં યોગદાનમાં પારસ્પરિક પરિવહન સહયોગ સામેલ છે.
13મા શિખર સંમેલન દરમિયાન બંને પ્રધાનમંત્રીઓએ ભારતીય નૌકાદળ અને જાપાન મેરિટાઇમ સેલ્ફ–ડિફેન્સ ફોર્સ (જેએમએસડીએફ) વચ્ચે ગાઢ સંબંધ માટે અમલીકરણ વ્યવસ્થા પર હસ્તાક્ષર અને એક્વિઝિશન, ક્રોસ–સર્વિસિંગ એગ્રીમેન્ટ (એસીએસએ) માટે વાટાઘાટ શરૂ કરવાની બાબતોને આવકાર આપ્યો હતો.
આ બંને દસ્તાવેજો વ્યૂહાત્મક સંબંધને વધારે ગાઢ બનાવશે.
સંરક્ષણ ઉપકરણ અને ટેકનોલોજી પર ભારત અને જાપાન વચ્ચે સહકાર ભવિષ્યમાં દ્વિપક્ષીય જોડાણ માટે પુષ્કળ અવકાશ અને સંભવિતતા ધરાવે છે.
રૂપરેખાને કાર્યને સક્ષમ બનાવવી
ભારત અને જાપાન વચ્ચે સંરક્ષણ ક્ષેત્રમાં સહકાર સ્થાપિત કરવાની પ્રક્રિયા વર્ષ 2008માં સંરક્ષણ ક્ષેત્રમાં સહકાર સ્થાપિત કરવા માટે જાહેર થયેલા જાહેરનામાથી શરૂ થઈ હતી તથા વર્ષ 2014માં સંરક્ષણ સહકાર અને આદાન-પ્રદાન પર આવેદન સાથે સંપન્ન થઈ હતી.
સંરક્ષણ ઉપકરણ અને ટેકનોલોજી હસ્તાંતરિત કરવા સાથે સંબંધિત સમજૂતી તથા વર્ગીકૃત મિલિટરી ઇન્ફોર્મેશન માટે સામાજિક પગલાં સાથે સંબંધિત સમજૂતી પણ વર્ષ 2015માં સંપન્ન થઈ હતી, જે આ પાયા પર નિર્મિત છે.
ભારતીય નૌકાદળ અને જેએમએસડીએફ વચ્ચે ગાઢ સહકાર માટે સમજૂતીનાં અમલીકરણ પર ઓક્ટોબર, 2018માં હસ્તાક્ષર થયાં હતાં.
આ માહિતીની વહેંચણી માટે માળખાગત કાર્ય અને માધ્યમ સ્થાપિત કરશે તથા સંયુક્ત કવાયત હાથ ધરશે તેમજ દરિયાઈ સુરક્ષાનાં સંવર્ધન અને એમડીએ માટે અન્ય દરિયાઈ સંલગ્ન બાબતો શરૂ કરશે, જેમાં જહાજની માહિતીનું આદાન-પ્રદાન સામેલ છે.
હાલની સ્થિતિ
સર્વોચ્ચ સ્તરે વાર્ષિક સંરક્ષણ મંત્રીસ્તરીય બેઠક મે, 2006માં શરૂ થઈ હતી, જેમાં ઓગસ્ટ, 2018માં ભારતમાં અંતિમ બેઠક યોજાઈ હતી.
સંરક્ષણ ક્ષેત્ર પર નીતિગત સંવાદ (ડીપીડી) ટોક્યોમાં એપ્રિલ, 2007માં શરૂ થયો હતો; ડીપીડીની છઠ્ઠી એડિશન અને 2+2 ડાયલોગની પાંચમી એડિશન નવી દિલ્હીમાં જૂન, 2018માં યોજાઈ હતી.
સેનાની ત્રણેય પાંખો વચ્ચે સર્વિસ સ્ટાફ ટોક પણ ચાલુ છે.
ભારતીય નૌકાદળથી જેએમએસડીએફ સ્ટાફની સાતમી ટોક દિલ્હીમાં જાન્યુઆરી, 2018માં યોજાઈ હતી અને દિલ્હીમાં જૂન, 2018માં બીજી ભારતીય એર ફોર્સ અને જેએએસડીએફ સ્ટાફ ટોક યોજાઈ હતી.
પાંચમી ભારતીય સેના અને જાપાનનાં જેજીએસડીએફ સ્ટાફ ટોક વર્ષ 2019ની શરૂઆતમાં યોજાશે.
17મી ભારતીય તટરક્ષક દળ (આઇસીજી) અને જાપાન કોસ્ટ ગાર્ડ (જેસીજી) ઉચ્ચ સ્તરીય બેઠક નવી દિલ્હીમાં જાન્યુઆરી, 2018માં યોજાશે.
સંયુક્ત કવાયતોઃ ભારત અને જાપાન ત્રિપક્ષીય મલબાર કવાયત સાથે ભારતીય નૌકાદળ અને જેએમએસડીએફ વધારે કવાયત ધરાવે છે.
મલબાર 2018 જૂન, 2018માં ગુઆમમાં સંપન્ન થઈ હતી અને તમામ ભાગીદારોની મહત્ત્વપૂર્ણ ભાગીદારી જોવા મળી હતી.
દ્વિપક્ષીય કવાયત જિમેક્સ-18 પાંચ વર્ષનાં વિરામ પછી ઓક્ટોબર, 2018માં વિશાખાપટનમમાં યોજાઈ હતી, જેમાં જાપાનનું વિનાશક હેલિકોપ્ટર કાગા સહભાગી થયું હતું.
ભારત અને જાપાનમાં પેસેક્સ નિયમિત ધોરણે યોજાય છે, જે દરમિયાન ભારતીય નૌકાદળનાં જહાજો અને જેએમએસડીએફનાં જહાજો એકબીજાનાં બંદરોની મુલાકાત લે છે.
પેસેક્સ પશ્ચિમ ભારતનાં કિનારાઓ પર સપ્ટેમ્બર, 2017માં, જાપાનનાં પશ્ચિમ ક્યુશુનાં કિનારે ઓક્ટોબર, 2017માં અને જાપાનાં બંદરમાં નવેમ્બર, 2017માં, મુંબઈમાં જાન્યુઆરી, 2018માં અને વિશાખાપટનમમાં મે, 2018માં અને એડનનાં અખાતમાં સપ્ટેમ્બર, 2018માં યોજાઈ હતી.
ભારતીય નૌકાદળ પી-8આઇ અને જેએમએસડીએફ પી-3સી વચ્ચે પ્રથમ હવાઈ એન્ટિ–સબમરિન (એએસડબલ્યુ) ગોવામાં ઓક્ટોબર, 2017માં યોજાઈ હતી, જે દરમિયાન જેએમએસડીએફનાં વિમાનો પરત ફરતા એડનનાં અખાતમાં ચાંચિયાગારી વિરોધી કામગીરી માટે રોકાયા હતાં.
પછી જેએમએસડીએફ પી-1 અને ભારતીય નૌકાદળ પી-8આઇ વચ્ચે મે, 2018માં ગોવાનાં દરિયામાં એર એએસડબલ્યુ કવાયત યોજાઈ હતી.
ભારત અને જાપાન જેજીએસડીએફ અને ભારતીય સેના વચ્ચે નવેમ્બર, 2018માં પ્રથમ આતંકવાદ વિરોધી કવાયત હાથ ધરશે.
ભારતીય સેના નવેમ્બર, 2017માં જાપાન અને યુ.એસ.
કોમન ઇન્ટિગ્રેશન ઇમરજન્સી ડ્રિલ (ટ્રેક્સ-17)માં નિરીક્ષણ તરીકે પણ સહભાગી થઈ હતી તેમજ ભારતીય નૌકાદળે જુલાઈ, 2018માં આયોજિત ખાણ અને વિસ્ફોટક કવાયતમાં પણ ભાગ લીધો હતો.
અહીં ત્રણે સ ના વચ્ચે માનવીય સહાય અને આપત્તિ રાહત (એચએ/ડીઆર), શાંતિરક્ષક, હેલિકોપ્ટરનાં સ્ટાફ અને હવામાન વિભાગ વચ્ચે મોટી સંખ્યામાં સબ્જેક્ટ મેટર એક્ષ્પર્ટ એક્સચેન્જ મોટી સંખ્યામાં થયું હતું.
આઇસીજી અને જેસીજી વચ્ચે ચેન્નાઈનાં દરિયામાં જાન્યુઆરી, 2018માં સંયુક્ત કવાયત પણ હાથ ધરવામાં આવી હતી.
સંરક્ષણ ક્ષેત્ર સાથે સંબંધિત ઉપકરણ અને ટેકનોલોજીમાં સહકાર
એપ્રિલ, 2018માં આયોજિત ડિફેન્સ એક્ષ્પોમાં જાપાનનાં સંરક્ષણ મંત્રાલયની એક્વિઝિશન, ટેકનોલોજી અને લોજિસ્ટિક્સ એજન્સી (એટીએલએ)ની ભાગીદારી જોવા મળી હતી.
સંરક્ષણ ઉપકરણ અને ટેકનોલોજી સહકાર પર સંયુક્ત કાર્યકારી જૂથ (જેડબલ્યુજી–ડીઇટીસી)ની રચના વર્ષ 2014માં થઈ હતી.
આ જૂથ જુલાઈ, 2018માં નવી દિલ્હીમાં આયોજિત ચોથી જેડબલ્યુજી–ડીઇસીટી સાથે ચાર પ્રસંગો પર મળ્યું હતું.
સંરક્ષણ સંશોધન અને વિકાસ સંસ્થા (ડીઆરડીઓ) અને એટીએલએએ જુલાઈ, 2018માં યુજીવી/રોબોટિક્સ માટે જીએનએસએસ ઓગમેન્ટેશન ટેકનોલોજ આધારિત વિઝ્યુઅલ એસએલએએમ પર સંશોધનમાં સહકાર સ્થાપિત કરવા સાથે સંબંધિત પ્રોજેક્ટની વ્યવસ્થા કરવા માટે સમજૂતી કરી હતી.
ભારત અને જાપાન વચ્ચે સૌપ્રથમ સંરક્ષણ ઉદ્યોગ ફોરમનું આયોજન સપ્ટેમ્બર, 2017માં ટોક્યોમાં જેડબલ્યુજી–ડીઇટીસીની ત્રીજી બેઠકની સાથે થયું હતું.
પછી આ જ પ્રકારની પહેલ જેડબલ્યુજી–ડીઇટીસીની ત્રીજી બેઠકની સાથે યોજાઈ હતી, જેમાં સંરક્ષણ ઉત્પાદન વિભાગ (ડીડીપી) અને એટીએલએનાં નેજાં હેઠળ બેંગાલુરુ અને મુંબઈમાં ભારતીય સંરક્ષણ ઉદ્યોગોની મુલાકાત લેનાર જાપાનીઝ સંરક્ષણ કંપનીઓ સાથે બિઝનેસ–ટૂ–બિઝનેસ આદાન-પ્રદાન થયું હતું.
આપત્તિનું જોખમ ઘટાડવામાં ભારત અને જાપાન વચ્ચે સહકાર (ડીઆરઆર)
દુનિયામાં આપત્તિનું સૌથી વધુ જોખમ ધરાવતા બે દેશો તરીકે ભારત અને જાપાને જાન્યુઆરી, 2018માં સેન્દાઈ ફ્રેમવર્કનાં અમલીકરણ અને ફોલો–અપમાં આપત્તિનું જોખમ ઘટાડવા (ડીઆરઆર)નાં ક્ષેત્રમાં સહકાર સ્થાપિત કર્યો હોવાથી નવેમ્બર, 2016માં નવી દિલ્હીમાં આયોજિત આપત્તિનાં જોખમમાં ઘટાડા પર એશિયન મંત્રીમંડળીય પરિષદ (એએમસીડીઆરઆર)નાં ફોલો અપ સ્વરૂપે અન્ય 20 દેશો સાથે જાપાને ભાગ લીધો હતો, જેમાં આદરણીય પ્રધાનમંત્રી શ્રી નરેન્દ્ર મોદીએ જાહેરાત કરી હતી કે, ભારત આપત્તિનો સામનો કરવા મજબૂત માળખું ઊભું કરવા જોડાણ વિકસાવવા અન્ય દેશો અને હિતધારકો સાથે જોડાણ કરવા ઇચ્છે છે.
સપ્ટેમ્બર, 2017માં ભારત અને જાપાનનાં વાર્ષિક શિખર સંમેલનમાં પ્રધાનમંત્રી આબેની મુલાકાત દરમિયાન ડીઆરઆરનાં ક્ષેત્રમાં ભારત અને જાપાન વચ્ચેનો સહકાર મહત્ત્તવપૂર્ણ સીમાચિહ્ન છે, જેમાં બંને દેશોએ ભારત સરકારનાં ગૃહ મંત્રાલય અને જાપાન સરકારની કેબિનેટ ઓફિસે ડીઆરઆરનાં સહકાર, નિવારણ, પ્રતિસાદ, પુનઃપ્રાપ્તિ અને પુનર્નિર્માણ પર દ્વિપક્ષીય સહકારનાં કરાર (એમઓસી) કર્યા હતાં.
ભારત તરફથી રાષ્ટ્રીય આપત્તિ વ્યવસ્થાપન સત્તામંડળ (એનડીએમએ) એમઓસીનાં અમલીકરણ માટે નોડલ એજન્સી છે.
આ એમઓસી હેઠળ માર્ચ, 2018માં નવી દિલ્હીમાં ડીઆરઆર પર જાપાન અને ભારત વચ્ચે પ્રથમ કાર્યશાળા યોજાઈ હતી, જેમાં છ મુખ્ય સત્રો યોજાયા હતાં, જેમ કે – તૈયારી, અગાઉથી ચેતવણીની વ્યવસ્થા અને ખાનગી ક્ષેત્ર દ્વારા અભિગમ.
કાર્યશાળા ઉપરાંત જાપાનનાં“બિલ્ડ બેક બેટર”નાં અભિગમ ઉપરાંત વહેલાસર ચેતવણીની વ્યવસ્થામાં ટેકનોલોજી પણ પ્રસ્તુત કરી હતી અને આપત્તિની તૈયારીમાં પોતાનો અનુભવ વહેંચ્યો હતો.
કાર્યશાળાને આધારે ધરતીકંપની વહેલાસર ઓળખ અને ચેતવણીની વ્યવસ્થા, ધરતીકંપ સાથે ખાસ સંબંધિત આપત્તિ જોખમ આકારણી તથા જાહેર જાગૃતિ પર અનુભવો અને સારી પ્રેક્ટિસની વહેંચણી (ઉદાહરણ તરીકે, મૂક કવાયત મારફતે) આ ક્ષેત્રમાં કામગીરી આગળ વધારવા ભારત–જાપાન સહકારને આગળ જવા નક્કર એક્શન પોઇન્ટની ઓળખ કરવામાં આવી હતી.
બીજી કાર્યશાળા 15 ઓક્ટોબર, 2018નાં રોજ યોજાઈ હતી.
તેમાં ત્રણ મુદ્દા પર ધ્યાન કેન્દ્રિત કરવામાં આવ્યું હતું; (1) કવાયત અને તાલીમ, (2) વર્ષ 2018માં બંને દેશોમાં પૂરનાં કારણે ઊભી થયેલી ગંભીર સ્થિતિને ધ્યાનમાં રાખીને હવામાન સંબંધિત જોખમ અને (3) નીતિગત અને ટેકનોલોજીનાં પરિપ્રેક્ષ્યમાં વહેલાસર ચેતવણીની વ્યવસ્થા.
ડીઆરઆર સાથે પ્રસ્તુત જાપાનનું ઓડીએઃ ઉપરોક્ત સિવાય જાપાને માળખાગત સુવિધાનાં મજબૂત વિકાસ મારફતે ભારતને સહાય કરી છે તેમજ વન વિસ્તારોમાં કુદરતી આપત્તિ વ્યવસ્થાપન પર ટેકનિકલ સહકાર અને પર્વતમાળાઓમાં રાજમાર્ગોનાં સ્થાયી વિકાસમાં ટેકનિકલ સહકાર વધાર્યો છે.
ભારત અને જાપાન વચ્ચે વિજ્ઞાન અને ટેકનોલોજી તથા અકાદમિક સહકાર
સક્ષમ માળખું
ભારત અને જાપાન વચ્ચે વિજ્ઞાન અને ટેકનોલોજી (એસએન્ડટી) ક્ષેત્રમાં સહકારને વર્ષ 1985માં આંતરસરકારી સમજૂતી પર હસ્તાક્ષર થયાં હતાં, જે મારફતે આ ક્ષેત્રમાં સહકારને ઔપચારિક સ્વરૂપ આપવામાં આવ્યું હતું.
વિજ્ઞાન અને ટેકનોલોજીનાં ક્ષેત્રમાં દ્વિપક્ષીય સહકારનાં સંબંધોને વર્ષ 1993માં ઇન્ડિયા–જાપાન સાયન્સ કાઉન્સિલ (આઇજેએસસી)ની સ્થાપના સાથે પ્રોત્સાહન આપવામાં આવ્યું હતું, જે અંતર્ગત અત્યાર સુધી 19 બેઠકોનું આયોજન થયું છે, 250 સહિયારા પ્રોજેક્ટ્સને સપોર્ટ કરવામાં આવ્યો છે, વિજ્ઞાનીઓની 1600 એક્સચેન્જ મુલાકાતો યોજવામાં આવી છે, 65 સેમિનાર/વર્કશોપનું સંયુક્તપણે આયોજન થયું છે તથા 9 એશિયન એકેડેમિક સેમિનાર અને 10 રામન–મિઝુશિમા લેક્ચર્સનું આયોજન થયું છે.
વર્ષ 2006માં વિજ્ઞાન અને ટેકનોલોજી વિભાગ (ડીએસટી)એ શિક્ષણ, સંસ્કૃતિ, રમતગમત, વિજ્ઞાન અને ટેકનોલોજી (એમઇએક્સટી) મારફતે જાપાન સોસાયટી ફોર ધ પ્રમોશન ઑફ સાયન્સ (જેએસપીએસ) અને જાપાન સાયન્સ એન્ડ ટેકનોલોજી એજન્સી (જેએસટી) સાથે પારસ્પરિકતા અને સહ–ભંડોળનાં સિદ્ધાંતો પર મૂલ્ય આધારિત ભાગીદારી શરૂ કરી હતી.
પછી અત્યાર સુધી જીવન સંબંધિત વિજ્ઞાન, મટિરિયલ સાયન્સિસ, હાઈ એનર્જી ફિઝિક્સ, આઇસીટી, બાયોટેકનોલોજી, હેલ્થકેર, હેવી આયન રેડિયોથેરપી, મિથન હાઇડ્રેટ, રોબોટિક્સ, ઊર્જાનાં વૈકલ્પિક સ્ત્રોત, દરિયાઈ અને ભૂ–વિજ્ઞાન અને ટેકનોલોજી, અંતરક્ષિનાં શાંતિપૂર્ણ ઉપયોગ જેવા વિવિધ ક્ષેત્રોમાં બંને દેશોની વિજ્ઞાન સંસ્થાઓ વચ્ચે હસ્તાક્ષર થયાં છે.
તાજેતરમાં હાથ ધરવામાં આવેલી પહેલોઃ
આઇસીટીન ("ઇન્ટરનેટ ઑફ થિંગ્સ, આર્ટફિશિયલ ઇન્ટેલિજન્સ અને બિગ ડેટા એનાલીટિક્સ")નાં ક્ષેત્રમાં ભારત અને જાપાન વચ્ચે સંયુક્ત પ્રયોગશાળાઓ, ટોક્યો યુનિવર્સિટી અને આઇઆઇટી બોમ્બે વચ્ચે "આઇઓટી અને મોબાઇલ બિગ ડેટા એનાલીસિસને લક્ષ્યાંક બ નાવતી આર્કિટેક્ટિંગ ઇન્ટેલિજન્ટ ડિપેન્ડેબલ સાયબર ફિઝિકલ સિસ્ટમ"ની સમજૂતી; ટોક્યો યુનિવર્સિટી અને આઇઆઇટી, હૈદરાબાદ વચ્ચે "આબોહવાનાં ફેરફાર હેઠળ પાકનાં સતત ઉત્પાદન માટે ડેટા વિજ્ઞાન–આધારિત કૃષિ સપોર્ટ સિસ્ટમ"ની સમજૂતી; ક્યુશુ યુનિવર્સિટી અને આઇઆઇટી દિલ્હી વચ્ચે "ઇન્ટરનેટ ઑફ થિંગ્સ સ્પેસમાં સુરક્ષા".
યુવાન સંશોધકો માટે ડીએસટી–જેએસપીએસ ફેલોશિપ કાર્યક્રમની શરૂઆત.
અત્યાધુનિક મટિરિયલ રિસર્ચ માટે કેઇકી, ત્સુકુબા પર ઇન્ડિયા બીમ લાઇનનાં બીજા તબક્કા માટે સમજૂતી કરાર (એમઓયુ).
સ્થાયી વિકાસ માટે વિજ્ઞાન અને ટેકનોલોજી સંશોધન ભાગીદારી (એસએટીઆરઇપીએસ) પ્રોગ્રામ હેઠળ વર્ષ 2017માં પ્રાદેશિક પરિવહનનાં "સેન્સિંગ, નેટવર્ક અને બિગ ડેટા એનાલીસિસ પર આધારિત મલ્ટિમોડલ ટ્રાન્સપોર્ટ સિસ્ટમ માટે સ્માર્ટ સિટીઝનાં વિકાસનો પ્રોજેક્ટ."
"જાપાન–એશિયા યૂથ એક્સચેન્જ પ્રોગ્રામ ઇન સાયન્સ" (સકુરા સાયન્સ પ્લાન) હેઠળ એપ્રિલ, 2017થી માર્ચ, 2018 વચ્ચે 655 વિદ્યાર્થીઓ અને સુપરવાઇઝર્સે જાપાનની મુલાકાત લીધી હતી.
ડીએસટીએ 39 વિદ્યાર્થીઓની પસંદગી કરી હતી, જેમણે આ પ્રોગ્રામ અંતર્ગત મે, 2018માં જાપાનની મુલાકાત લીધી હતી.
તેઓ ઇન્સ્પાયર સ્કોલરશિપ એવોર્ડવિજેતાઓ છે.
ભારતમાં દવાનાં વિકાસ અને ઉપચાર થઈ શકે એવા રોગો માટે જાપાનનાં ત્સુકુબામાં ડીબીટી–એઆઇએસટી એડવાન્સ ઇન્ટરનેશનલ લેબોરેટરી ફોર એડવાન્સ બાયોમેડિસિન (ડીએઆઇલેબ) અને સિક્સ સિસ્ટર્સ (સેટેલાઇટ ઇન્ટરનેશનલ ઇન્સ્ટિટ્યૂટ્સ ફોર સ્પેશ્યલ ટ્રેનિંગ એજ્યુકેશન એન્ડ રિસર્ચ) સ્થાપિત કરવા માટેની સમજૂતી.
ભારત સરકારનાં ભૂ વિજ્ઞાન મંત્રાલય (એમઓઇએસ) અને જાપાન એજન્સી ફોર મેરિન–અર્થ સાયન્સ એન્ડ ટેકનોલોજી (જેએએમએસટીઇસી)એ નવેમ્બર, 2016માં દરિયાઈ અને ભૂ વિજ્ઞાન અને ટેકનોલોજી હેઠળ વિસ્તૃત ક્ષેત્રોમાં જોડાણ માટે સહકારનાં કરાર પર હસ્તાક્ષર કર્યા હતાં.
ડીબીટી અને એઆઇએસટી વચ્ચે સપ્ટેમ્બર, 2017માં ભારતમાં આયોજિત બેઠક દરમિયાન "ડીબીટી–એઆઇએસટી ઇન્ટરનેશનલ સેન્ટર પોર ટ્રાન્સલેશનલ એન્ડ એન્વાયર્મેન્ટલ રિસર્ચ (ડીએઆઇસેન્ટર)" વચ્ચે સંયુક્ત સંશોધનનાં કરાર થયાં હતાં.
નેશનલ ઇન્સ્ટિટ્યૂટ ઑફ ક્વોન્ટમ એન્ડ રેડિયોલોજિકલ સાયન્સ એન્ડ ટેકનોલોજી (ક્યુએસટી) અને ટાટા મેડિકલ સેન્ટર, કોલકાતા વચ્ચે સપ્ટેમ્બર, 2017માં ભારે આયન રેડિયોથેરપીનાં ક્ષેત્રમાં સહકારનાં કરાર (એમઓસી) થયાં હતાં.
ભારતીય અંતરિક્ષ સંશોધન સંસ્થા (ઇસરો) અને જાપાન એરોસ્પેસ એક્સપ્લોરેશન એજન્સી (જેએએક્સએ)નાં ક્ષેત્રમાં સહકાર સાથે સંબંધિત સમજૂતી કરાર (એમઓયુ)ને આધારે નવેમ્બર, 2016માં ઇસરો અને જેએએક્સએએ સહકારનાં ક્ષેત્રોની ચર્ચા કરવા સપ્ટેમ્બર, 2018માં સંયુક્ત કાર્યકારી જૂથની બીજી બેઠકનું આયોજન કર્યું હતું.
ઇસરો અને જેએએક્સએએ ડિસેમ્બર, 2017માં જોઇન્ટ લ્યુનાર એક્સપ્લોરેશન મિશનનાં પ્રી–ફેસ એ અભ્યાસ અને ફેસ એ અભ્યાસ સાથે સંબંધિત અમલીકરણ વ્યવસ્થા (આઇએ) પર હસ્તાક્ષર કર્યા હતાં તથા ઇસરો અને જેએએક્સએએ માર્ચ, 2018માં શક્યતાદર્શી અભ્યાસનો રિપોર્ટ સફળતાપૂર્વક પૂર્ણ કર્યો હતો.
ઇસરો અને જેએએક્સએએ જૂન, 2018માં સેટેલાઇટ ઇમેજીસ અને વાસ્તવિક પગલાંનો ઉપયોગ કરીને વરસાદ સાથે સંબંધિત પ્રોડક્ટની ખરાઈ, સુધારો અને ઉપયોગિતા પર સ હકાર સાથે સંબંધિત અમલીકરણ વ્યવસ્થા (આઇએ) પર હસ્તાક્ષર થયાં હતાં.
ભારતનાં અંતરિક્ષ વિભાગ, ઇસરો, જાપાનનાં શિક્ષણ, સંસ્કૃતિ, રમતગમત, વિજ્ઞાન અને ટેકનોલોજી મંત્રાલય (એમઇએક્સટી) અને જેએએક્સએએ નવેમ્બર, 2017માં બેંગાલુરુમાં એશિયા–પેસિફિક રિજનલ સ્પેસ એજન્સી ફોરમ (એપીઆરએસએએફ-24)નું સહ–આયોજન કર્યું હતું, જેમાં સંયુક્ત નિવેદન સ્વીકારવામાં આવ્યું હતું.
સંશોધન અને અકાદમિક ભાગીદારી
ઓમરોન કોર્પોરેશન, ધ ગ્રેજ્યુએટ સ્કૂલ ઑફ ઇન્ફોર્મેશન સાયન્સ એન્ડ એન્જિનીયરિંગ ઑફ રિત્સુમાઇકન યુનિવર્સિટી અને ઇન્ડિયન ઇન્સ્ટિટ્યૂટ ઑફ ટેકનોલોજી, હૈદરાબાદ વચ્ચે ઇન્ટર્નશિપ પ્રોગ્રામ માટે નવેમ્બર, 2017માં સમજૂતી કરાર થયાં હતાં.
હિરોશિમા યુનિવર્સિટીએ નીચેની આઠ ભારતીય સંસ્થાઓ સાથે સમજૂતીઓ, કરાર અને જોડાણ પર હસ્તાક્ષર કર્યા હતાં:
સંશોધન, અકાદમિક અને શૈક્ષણિક આદાન-પ્રદાન પર સીએસઆઇઆર – સેન્ટ્રલ ઇલેક્ટ્રોનિક્સ એન્જિનીયરિંગ રિસર્ચ ઇન્સ્ટિટ્યૂટ (સીએસઆઇઆર–સીઇઇઆરઆઇ) પિલાની, ભારત અને હિરોશિમા યુનિવર્સિટી, જાપાન કન્સર્નિંગ ઇન્ટરનેશનલ કોલાબોરેશન વચ્ચે સમજૂતી કરારનું જોડાણ.
જાપાનની હિરોશિમા યુનિવર્સિટી અને બિરલા ઇન્સ્ટિટ્યૂટ ઑફ ટેકનોલોજી એન્ડ સાયન્સ, પિલાની, ભારત (બિટ્સ–પી) (ડિસેમ્બર, 2017)માં અકાદમિક અને શૈક્ષણિક આદાન-પ્રદાન પર સમજૂતી અને અકાદમિક અને શૈક્ષણિક આદાન-પ્રદાન સમજૂતી પર કરાર.
જાપાનની હિરોશિમા યુનિવર્સિટી અને ઇન્ડિયન ઇન્સ્ટિટ્યૂટ ઑફ ટેકનોલોજી બોમ્બે, ભારત (આઇઆઇટી બોમ્બે) વચ્ચે અકાદમિક અને શૈક્ષણિક આદાન-પ્રદાન માટે સમજૂતી કરાર (જાન્યુઆરી, 2018).
જાપાનની હિરોશિમા યુનિવર્સિટી અને ઇન્ડિયન ઇન્સ્ટિટ્યૂટ ઑફ એન્જિનીયરિંગ સાયન્સ એન્ડ ટેકનોલોજી, શિબપુર, ભારત વચ્ચે અકાદમિક અને શૈક્ષણિક આદાન-પ્રદાન માટે સમજૂતી કરાર (જાન્યુઆરી, 2018).
જાપાનની હિરોશિમા યુનિવર્સિટી અને સીએસઆઇઆર – કેન્દ્રીય મિકેનિકલ એન્જિનીયરિંગ રિસર્ચ ઇન્સ્ટિટ્યૂટ (સીએસઆઇઆર–સીએમઇઆરઆઈ) વચ્ચે વિદ્યાર્થીઓનાં આદાન-પ્રદાન માટે સમજૂતી કરાર (જાન્યુઆરી, 2018).
ઇન્ડિયન ઇન્સ્ટિટ્યૂટ ઑફ મેનેજમેન્ટ અમદાવાદ (આઇઆઇએમ–એ) અને જાપાનની હિરોશિમા યુનિવર્સિટી વચ્ચે વિદ્યાર્થીઓનાં આદાન-પ્રદાન માટે સમજૂતી કરાર (એપ્રિલ, 2018).
ભારતની ઇન્ડિયન ઇન્સ્ટિટ્યૂટ ઑફ ટેકનોલોજી દિલ્હી અને જાપાનની હિરોશિમા યુનિવર્સિટી વચ્ચે અકાદમિક અને શૈક્ષણિક આદાન-પ્રદાન પર સમજૂતી કરાર (મે, 2018).
ભારતની ઇન્ડિયન ઇન્સ્ટિટ્યૂટ ઑફ ટેકનોલોજી હૈદરાબાદ અને જાપાનની હિરોશિમા યુનિવર્સિટી વચ્ચે અકાદમિક અને શૈક્ષણિક આદાન-પ્રદાન પર સમજૂતી કરાર.
(ઓક્ટોબર, 2018)
નાગાઓકા યુનિવર્સિટી ઑફ ટેકનોલોજીનાં મિકેનિકલ એન્જિનીયરિંગ વિભાગ, ન્યૂક્લીઅર સિસ્ટમ સેફ્ટી એન્જિનીયરિંગ વિભાગ સાથે તિરુપતિની ઇન્ડિયન ઇન્સ્ટિટ્યૂટ ઑફ ટેકનોલોજીનાં મિકનિકલ એન્જીનિયરિંગ વિભાગ (જાન્યુઆરી, 2018) અને ઇન્દોરની ઇન્ડિયન ઇન્સ્ટિટ્યૂટ ઑફ ટેકનોલોજીનાં મેટલર્જી એન્જીનિયરિંગ અને મટિરિયલ સાયન્સની સ્કૂલ ઑફ એન્જીનિયરિંગ શાખા સાથે અનુક્રમે અકાદમિક અને સંશોધન જોડાણની બે સમજૂતીઓ પર હસ્તાક્ષર કર્યા હતાં
નાગાસાકી યુનિવર્સિટીએ ઓલ ઇન્ડિયા ઇન્સ્ટિટ્યૂટ ઑફ મેડિકલ સાયન્સિસ (એમ્સ), ઇન્ડિયન ઇન્સ્ટિટ્યૂટ ઑફ સાયન્સ (આઇઆઇએસસી) અને ઇન્ડિયન ઇન્સ્ટિટ્યૂટ ઑફ ટેકનોલોજી દિલ્હી (આઇઆઇટી દિલ્હી) સાથે જુલાઈ, 2018માં શૈક્ષણિક અને અકાદમિક સંશોધનમાં સહકાર માટે ત્રણ ઇરાદાપત્ર (એલઓઆઇ) પર હસ્તાક્ષર કર્યા હતાં.
શિઝુઓકા યુનિવર્સિટી, જાપાન અને નેશનલ ઇન્સ્ટિટ્યૂટ ઑફ ફાર્માસ્યુટિકલ એજ્યુકેશન એન્ડ રિસર્ચ (એનઆઇપીઇઆર), એસ એ એસ નાગર વચ્ચે સમજૂતી કરાર પર ઓક્ટોબર, 2018માં હસ્તાક્ષર થયાં હતાં.
હોક્કાઇડો યુનિવર્સિટીએ વિદ્યાર્થીઓનાં આદાન-પ્રદાન પર ચાર સમજૂતીકરારો (એમઓયુ) અને શૈક્ષણિક આદાન-પ્રદાન સમજૂતીઓ પર હસ્તાક્ષર કર્યા હતાં, જે અનુક્રમે ઇન્ડિયન ઇન્સ્ટિટ્યૂટ ઑફ ટેકનોલોજી બોમ્બે (જાન્યુઆરી, 2018), ઇન્ડિયન ઇન્સ્ટિટ્યૂટ ઑફ ટેકનોલોજી મદ્રાસ (માર્ચ, 2018), ઇન્ડિયન ઇન્સ્ટિટ્યૂટ ઑફ ટેકનોલોજી હૈદરાબાદ (એપ્રિલ, 2018) અને ઇન્ડિયન ઇન્સ્ટિટ્યૂટ ઑફ ટેકનોલોજી કાનપુર (ઓક્ટોબર, 2018) સાથે થયાં હતાં.
ભારતની સીએસઆઇઆર અને રિસર્ચ સેન્ટર ફોર એડવાન્સ્ડ સાયન્સ એન્ડ ટેકનોલોજી (આરસીએએસટી), ટોક્યો યુનિવર્સિટી વચ્ચે મિકેટ્રોનિક્સ જેવા ક્ષેત્રોમાં સમજૂતી કરાર (એમઓયુ) ઓક્ટોબર, 2018માં થયાં હતાં, જેમાં રોબોટિક્સ, સર્ફેસ એન્જિનીયરિંગ, એનર્જી સ્ટોરેજ (ખાસ કરીને સોલર ટૂ કેમિકલ) અને ઓપ્ટોઇલેક્ટ્રોનિક્સ સામેલ છે.
ભારતની વૈજ્ઞાનિક અને ઔદ્યોગિક સંશોધન પરિષદ (સીએસઆઇઆર) અને હિરોશિમા યુનિવર્સિટી વચ્ચે સંશોધન માટે ભાગીદારી કરવા ઓક્ટોબર, 2018માં હસ્તાક્ષર થયાં હતાં.
નાગાસાકી યુનિવર્સિટી અને આઇઆઇઆઇટીડીએમ વચ્ચે ઇન્ડો–જાપાન ગ્લોબલ સ્ટાર્ટઅપ માટે વધુ સહકાર પર સમજૂતીનાં કરાર પર ઓક્ટોબર, 2018માં હસ્તાક્ષર થયાં હતાં.
ઇન્સ્ટિટ્યૂટ ઑફ ઇન્નોવેટિવ રિસર્ચ, ટોક્યો ઇન્સ્ટિટ્યૂટ ઑફ ટેકનોલોજી, જાપાન અને ભારતની વૈજ્ઞાનિક અને ઔદ્યોગિક સંશોધન પરિષદ (સીએસઆઇઆર) વચ્ચે ઓક્ટોબર, 2018માં હસ્તાક્ષર થયાં હતાં.
જાપાનની નેશનલ ઇન્સ્ટિટ્યૂટ ઑફ પોલર રિસર્ચ (એનઆઇપીઆર) અને પોલર રિસર્ચ પર નેશનલ સેન્ટર ફોર પોલર અને ઓશન રિસર્ચ ઑફ ઇન્ડિયા વચ્ચે ઓક્ટોબર, 2018માં સહકારની સમજૂતી (એમઓસી) થઈ હતી.
ભવિષ્યની પહેલો
બંને પક્ષોએ આબોહવાની ધારણા, દરિયાઈ ધારણા જેવા અન્ય ક્ષેત્રોમાં સંયુક્તપણે સંશોધન કરવાની દરખાસ્ત રજૂ કરી છે.
જેએસટી અને ડીએસટી વચ્ચે આઇસીટીનાં ક્ષેત્રમાં ઇન્ડિયા–જાપાન જોઇન્ટ રિસર્ચ લેબોરેટરીનાં સંબંધમાં બંને પક્ષોએ જોડાણને વધારે આગળ વધારવા કેટલીક એક્ટિવિટીનો વિચાર કર્યો છે.
ઇસરો અને જેએએક્સએ વચ્ચે સંયુક્તપણે લ્યુનાર પોલર એક્સપ્લોરેશનનાં સંબંધમાં બંને પક્ષોએ વર્ષ 2020નાં દાયકાની શરૂઆતમાં અભિયાન શરૂ કરવાનાં લક્ષ્યાંક સાથે તાત્કાલિક વિકાસની શરૂઆત કરવા સંયુક્ત અભ્યાસ જાળવી રાખશે.
ભારતમાં જાપાનીઝ ભાષાનાં શિક્ષણને પ્રોત્સાહન
છેલ્લાં થોડાં વર્ષોમાં જાપાનીઝ ભાષાનાં જાણકાર વ્યાવસાયિકોની સતત વધતી માગને ધ્યાનમાં રાખીને ભારત અને જાપાનનાં પ્રધાનમંત્રીએ ભારતમાં જાપાનીઝ ભાષાનાં વિસ્તારનાં મહત્ત્વને ઓળખવા તેમજ વિવિધ ક્ષેત્રોમાં સહકારને ગાઢ બનાવવા માટેની કામગીરીનાં મહત્ત્વને સમજ્યાં હતાં.
ભારતમાં જાપાનીઝ લેંગ્વેજ એજ્યુકેશનનાં ક્ષેત્રમાં સહકારનાં ઠરાવ પર હસ્તાક્ષર ભારતમાં જાપાનનાં પ્રધાનમંત્રીની મુલાકાત દરમિયાન 14 સપ્ટેમ્બર, 2017નાં રોજ થયું હતું.
આ સહકારનાં ઠરાવ અંતર્ગત જાપાનીઝ લેંગ્વેજ ટીચર્સ ટ્રેનિંગ સેન્ટર સ્થાપિત કરવા, આગામી પાંચ વર્ષમાં 1000 જાપાનીઝ લેંગ્વેજ ટીચર્સને તાલીમ આપવા અને જાપાનીઝ ભાષાનાં 100 નવા અભ્યાસક્રમો સ્થાપિત કરવા માટેનો લક્ષ્યાંક નિર્ધારિત કરવામાં આવ્યો હતો.
આ પ્રવૃત્તિ સંયુક્તપણે કેન્દ્રીય વિદેશ મંત્રાલય અને ભારતમાં જાપાનની એલચી કચેરીએ જાપાન ફાઉન્ડેશન, માનવ સંસાધન વિકાસ મંત્રાલય, યુજીસી, જેએનયુ–એચઆરડીસી, કૌશલ્ય વિકાસ અને ઉદ્યોગસાહસિકતા મંત્રાલય, વાણિજ્ય અને ઉદ્યોગ મંત્રાલય, આરોગ્ય, પરિવાર અને કલ્યાણ મંત્રાલય, ઇલેક્ટ્રોનિક્સ અને ઇન્ફોર્મેશન ટેકનોલોજી મંત્રાલય અને સીએસઆઇઆરએ કર્યું હતું.
દસ્તાવેજનાં ઉદ્દેશને પૂર્ણ કરવા જાપાનીઝ લેંગ્વેજ ટીચર્સ ટ્રેનિંગ સેન્ટરની સ્થાપના 23 જુલાઈ, 2018નાં રોજ જવાહરલાલ નેહરુ યુનિવર્સિટી (જેએનયુ)નાં માનવ સંસાધન વિકાસ કેન્દ્ર (એચઆરડીસી)માં કામચલાઉ સ્થળે કરવામાં આવી હતી.
આ કેન્દ્રનું ઉદઘાટન રાજ્ય કક્ષાનાં કેન્દ્રીય વિદેશ મંત્રી જનરલ (ડૉ.)
વી કે સિંહ અને ભારતમાં જાપાનાં રાજદૂત શ્રી કેન્જી હિરામાત્સુએ કર્યું હતું.
આ સમારંભમાં જેએનયુનાં વાઇસ ચાન્સેલર પ્રોફેસર જગદેશ કુમાર અને ભારતનાં અન્ય વરિષ્ઠ અધિકારીઓએ હાજરી આપી હતી.
ઇવેન્ટમાં જાપાન તરફથી જાપાન ફાઉન્ડેશનનાં એક્ઝિક્યુટિવ વાઇસ પ્રેસિડન્ટ શ્રી તોમોયુકી સકુરાઈ અને અન્ય વરિષ્ઠ અધિકારીઓએ હાજરી આપી હતી.
23 જુલાઈથી ત્રણ મહિનાનાં સમયગાળા માટે જાપાનીઝ ભાષાની તાલીમ મેળવવાનો કાર્યક્રમ શરૂ થયો હતો, જે કુલ 360 કલાકનો હતો.
જેએલપીટી (જાપાનીઝ લેંગ્વેજ પ્રોફિશિયન્સી ટેસ્ટ)નાં એન3 સ્તરનો આ કાર્યક્રમ સફળતાપૂર્વક 12 ઓક્ટોબર, 2018નાં રોજ પૂર્ણ થયો હતો.
આ કોર્સ જાપાનીઝ ભાષા શીખવાની શરૂઆત કરતાં લોકો અને ઇન્ટરમીડિયેટ–લેવલનો હતો, જેમાં શિક્ષણની વિવિધ પદ્ધતિઓ અને વર્ગખંડની શૈક્ષણિક પદ્ધતિનો ઉપયોગ થયો હતોય.
આ કોર્સ 25 તાલીમાર્થીએ પાસ કર્યો હતો.
ઉપરાંત 5 દિવસનો તાલીમ અભ્યાસક્રમ અને 2 દિવસનો તાલીમ અભ્યાસક્રમ શાંતિનિકેતનમાં 12 થી 16 સપ્ટેમ્બર, 2018 દરમિયાન અને બેંગાલુરુમાં 26-27 ઓક્ટોબર, 2018 સુધી યોજાયો હતો.
RP
