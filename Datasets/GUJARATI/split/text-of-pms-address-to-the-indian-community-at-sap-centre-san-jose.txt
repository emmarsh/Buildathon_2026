ગુડ ઇવનિંગ કેલિફોર્નિયા,
તમારા લોકોનો ઉત્સાહ ગજબનો છે.
આજે 27મી સપ્ટેમ્બર છે અને ભારતમાં આજે 28મી સપ્ટેમ્બર છે.
28મી સપ્ટેમ્બરે ભારતમાના વીર સપૂત શહિદ ભગતસિંહની જન્મ જયંતિ છે.
ભારતમાંના લાડલા વીર સપૂત શદીદ ભગતસિંહજીને હું કોટિ-કોટિ પ્રણામ કરું છું.
હું કહીશ વીર ભગતસિંહ, તમે બધા હાથ ઉપર કરીને બોલો- અમર રહે, અમર રહે.
વીર ભગત સિંહ…(અમર રહે, અમર રહે)
વીર ભગત સિંહ… (અમર રહે, અમર રહે)
વીર ભગત સિંહ…(અમર રહે, અમર રહે)
હું બે દિવસથી તમારા આ ક્ષેત્રમાં ભ્રમણ કરું છું.
ઘણા લોકોને મળવાની મને તક મળી.
ગયા વર્ષે સપ્ટેમ્બરમાં યુ.એન સમિટ માટે હું આવ્યો હતો.
ગયા વર્ષે 28 સપ્ટેમ્બરે મને મેડિન્સન સ્ક્વેર પર દેશવાસીઓના દર્શનની તક મળી હતી.
આજે કેલિફોર્નિયામાં એક પછી એક તમામના દર્શન કરવાનું મને સૌભાગ્ય મળ્યું છે.
હું આજે અહીં લગભગ-લગભગ 25 વર્ષ બાદ આવ્યો છું.
ઘણું બધુ બદલાઇ ગયેલું નજરે ચડે છે.
ઘણા નવા ચહેરાઓ નજર આવે છે.
એક પ્રકારથી હિન્દુસ્તાનની વાઇબ્રન્ટ છબિનો મને કેલિફોર્નિયામાં અનુભવ થઇ રહ્યો છે.
અહીં જેને પણ મળ્યો એના ચહેરા પર એક ચમક છે, આંખોમાં સપના છે, અને કંઇ કરવાના સંકલ્પ સાથે જોડાયેલા અહીંના લોકો મને નજરે આવે છે.
અને સૌથી મોટી વાત, અહીંના નાગરિક ભારતીય સમુદાય પ્રત્યે એટલું ગૌરવ અનુભવે છે, એટલો આદર અનુભવે છે, – હું એના માટે આપ તમામને ખૂબ ખૂબ અભિનંદન આપું છું, તમારું અભિનંદન કરું છું.
આજે સમગ્ર વિશ્વમાં ભારતની જે એક નવી ઓળખ બની છે, ભારતની જે એક નવી છબિ બની છે.
ભારતના સંબંધમાં જે જૂની વિચારસરણી હતી, તે બદલવા માટે દુનિયાએ મજબૂર થવું પડ્યું છે એનું કારણ તમારી આંગળીઓની કમાલ છે.
તમે કોમ્ય્યુટરના કી-બોર્ડ પર આગંળીઓ ઘુમાવીને દુનિયાને હિન્દુસ્તાનની એક નવી ઓળખ અપાવી છે.
તમારું આ સામર્થ્ય, તમારું આ કમિટમેન્ટ, તમારું ઇનોવેશન, તમે અહીં બેઠા બેઠા આખી દુનિયાને બદલવા માટે મજબૂર કરી છે.
અને જે બદલવાથી ઇનકાર કરશે, જે બદલવાનું નથી એ નક્કી કરીને બેઠો છે, તે 21મી શતાબ્દીમાં બંધબેસતો નથી.
અને જ્યારે મારા દેશવાસીઓ, મારા દેશના યુવાનો, વિદેશની ધરતી પર રહીને આખી દુનિયાને એક નવી દિશામાં લઇ જાય છે, તો મારા જેવા એક માણસને એટલો આનંદ થતો હશે, એટલો આનંદ થયો હશે અને એટલા માટે ભારતને ગૌરવ અપાવવામાં ભારતનું સન્માન વધારવામાં, સમગ્ર વિશ્વને ભારતને એક નવી રીતે જોવા માટે મજબૂર કરવા માટે તમે સૌએ જે પુરુષાર્થ કર્યો છે એમાં હું લાખ લાખ અભિનંદન પાઠવું છું, ખૂબ-ખૂબ અભિનંદન પાઠવું છું.
ક્યારેક અમારા દેશમાં આ વાતો સંભળાતી હતી, ભારતમાં પણ ચર્ચા થતી હતી, ‘કંઇક કરો યાર આ બ્રેઇન-ડ્રેઇન રોકાવું જોઇએ, બ્રેઇન-ડ્રેઇન રોકાવું જોઇએ.’
અરે મા ભારતી તો ખૂબ રત્ન વસુંધરા છે.
અહીં તો એકથી વધીને એક, એકથી વધીને એક બ્રેઇનની જોવા મળે છે.
બ્રેઇન-ડ્રેઇન, બ્રેઇન-ગેઇન પણ બની શકે છે આ શું કોઇએ ક્યારેય વિચાર્યું હતું?
અને એટલા માટે જ આખી ઘટનાને જોવાની મારી એક અલગ રીત છે.
ક્યારેક જો લાગતું હતું કે બ્રેઇન-ડ્રેઇન, મને લાગે છે કે બ્રેઇન ડીપોઝિટ થઇ રહી છે.
અને જે ડિપોઝિટ થઇ બ્રેઇન છે એ તકની શોધમાં છે.
જે દિવસે તક ઉપર તક મળશે, વ્યાજ સહિત આ બ્રેઇન મા ભારતીના કામમાં આવશે.
આવશે કે નહીં આવે… (હાં!)
આવશે કે નહીં આવે… (હાં!)
પાક્કુ આવશે ?..(હા!)
અને એટલા માટે આ બ્રેઇન-ડ્રેઇન નથી, આ તો ડિપોઝિટ છે.
આ બહુમૂલ્ય ડિપોઝિટ છે.
હવે મારા દેશવાસિઓને હું કહું છું, હવે એ મોસમ આવી છે, હવે એ તક આવી છે જ્યાં દરેક હિન્દુસ્તાનીને પોતાની શક્તિનો પરિચય કરાવવાનો, પોતાના જ્ઞાનનો લાભ લેવાનો, જે ધરતીએ, જે પાણીએ, જે હવાએ, જે સંસ્કારે આપણને અહીં સુધી પહોંચાડી છે, હવે એ પણ આપણો ઇંતેજાર કરી રહી છે.
આ વેસ્ટ કોસ્ટ, આ કેલિફોર્નિયા, આજે એ આઇટીના કારણે, આપણી યુવા પેઢીના કારણે, આપણા લોકશાહીના મૂલ્યોના કારણે, આપણે એક એવા બંધનમાં બંધાયેલા નજરે આવીએ છીએ.
જોકે ઇતિહાસમાં ઝાંખીને જોઇએ તો 19મી સદી, 19મી સદીમાં હિન્દુસ્તાનમાં મારા શિખ ભાઇઓ અહીં આવ્યા અને અહીં ખેતીકામ કરતા હતા અને હિન્દુસ્તાન માટે મહેનત કરી.
આઝાદીની લડાઇ હિન્દુસ્તાનની ધરતી પરથી થઇ રહી હતી, દેશની આઝાદીની ચળવળ હિન્દુસ્તાનમાં હતી, જોકે હજારો માઇલ દૂર અહીં એ ગદર કોણ ભૂલી શકે છે, જ્યાં આઝાદીના આંદોલનની જ્યોતિ જલાવવામાં આવી હતી?
હિન્દુસ્તાન આઝાદ થઇ શકે એ માટે કેલિફોર્નિયાના વેસ્ટ કોસ્ટ, અહીં આવીને વસેલા આપણા શિખ ભાઇઓ અને બહેનો, આપણા હિન્દુસ્તાની, હિન્દુસ્તાનની આઝાદીના જંગની લડાઇ માટે દરેક પ્રકારના પ્રયત્નો કરતા હતા, એવો સંબંધ છે.
જો 19મી સદીમાં, જો 19મી સદીમાં ખેતી કામ કરવા માટે મજૂરી કરવા માટે આવલો મારો ખેડૂત ભારતની ગુલામી માટે જો બેચેન હતો, તો 21મી સદીનો મારો યુવાન ભારતની ગરીબી માટે બેચેન હતો અને એ પણ ભારત માટે કંઇક કરશે, એનાથી મોટી પ્રેરણા બીજી શું હોઇ શકે?
અને એ તો છે વિશેષતા, 1914, ગોપાલ મુખર્જી…1914, ગોપાલ મુખર્જી, સ્ટેનફોર્ડ યુનિવર્સિટીના પહેલા ગ્રેજ્યુએટ બન્યા હતા અહીં, એટલું જ નહીં 1957-63, દિલિપ સિંહ સૂદ પણ અહીંથી જ કોંગ્રેસમેન બન્યા હતા, એમ.પી.
તરીકે ચૂંટાઇને આવ્યા હતા અને પહેલા ભારતીય જે વોશિંગ્ટનમાં જઇને પોતાની વાત સંભળાવતા હતા.
ખૂબ જ ઓછા લોકોને ખબર હશે કે ભારતની આઝાદી માટે જેમણે પોતાની જવાની ત્યજી દીધી હતી, મહાત્મા ગાંધીના આદર્શો પર, જેમણે પોતાનું જીવન વ્યતીત કર્યું હતું, અને દેશ જ્યારે બીજી વખત લોકતંત્ર પર ખતરો આવ્યો, દેશમાં આપાતકાળ લાગ્યો હતો, દેશના ગણમાન્ય નેતાઓને 1975માં જેલોમાં બંધ કરવામાં આવ્યા હતા..
અને એનું નેતૃત્વ કરી રહ્યા હતા જય પ્રકાશ નારાયણ.
લોકનાયક જય પ્રકાશ નારાયણ!
તમારામાંથી ઘણા લોકોને ખબર નહીં હોય લોકનાયક જય પ્રકાશ નારાયણ આ જ કેલિફોર્નિયામાં અભ્યાસ કરવા માટે આવ્યા હતા.
એટલે કે ભારતનો સંબંધ આ ક્ષેત્રમાં અભિન્ન રહ્યો છે, અતૂટ રહ્યો છે.
અને આજે એક નવા વિશ્વના નિર્માણમાં ભારતીય સમુદાય અહીં બેસીને એક ભાવિ ઇતિહાસનું નિર્માણ કરી રહ્યો છે અને એટલા માટે જ દરેક ભારતીય તમને બધાને યાદ કરીને ગૌરવનો અનુભવ થાય છે, અને એટલા માટે જ મને આજે તમને બધાને મળીને આનંદ અને પ્રસન્નતા થાય છે.
મને હવે દિલ્હીમાં આવ્યાને લગભગ 16 મહિના થયા છે.
16 મહિના પહેલા હું એક અજાણ્યા માણસની જેમ આવ્યો હતો.
રસ્તા પણ ખબર નહોતી.
સંસદ જવું છે તો કંઇ ગલીમાંથી જવું છે, કોઇની મદદ લેવી પડતી હતી.
મારા જેવા બિલકુલ નવા વ્યક્તિને સવા સો કરોડ દેશવાસીઓએ એક જવાબદારી આપી હતી.
તમારા બધાના આશીર્વાદથી જ એક એને પૂરું કરવાનો પ્રયત્ન કરી રહ્યો છું.
આજે સમગ્ર દુનિયાના કોઇ પણ ખૂણામાં જાઓ, ભારત પ્રત્યે એક આશા અને વિશ્વાસની નજરે જોવામાં આવે છે.
છેલ્લા 20થી 25 વર્ષોથી એક ચર્ચા ચાલી રહી છે-‘21મી સદી કોની છે?’
દરેક માણસ એમ જરૂર માને છે કે 21મી સદી એશિયાની સદી છે.
એ દરેક કોઇ માને છે.
જોકે છેલ્લા અમુક સમયથી હવે લોકો એમ નથી કહી રહ્યા કે 21મી સદી એશિયાની સદી છે, હવે લોકો એમ કહે છે કે 21મી સદી હિન્દુસ્તાનની સદી છે.
આજે દુનિયા એ માનવા લાગી છે.
આ ફેરફાર કેવી રીતે આવ્યો?
આ ફેરફાર કેવી રીતે આવ્યો?
(મોદી!મોદી!મોદી!)
આ ફેરફાર મોદી, મોદી,મોદીના કારણે નથી આવ્યો.
આ ફેરફાર સવા સો કરોડ દેશવાસિઓના સંકલ્પની શક્તિથી આવ્યો છે.
સવા સો કરોડ દેશવાસિઓએ નક્કી કર્યું છે મનમાં સંકલ્પ કર્યો છે હવે…હવે હિન્દુસ્તાન પાછળ રહેશે નહીં.
અને જ્યારે જનતા જનાર્દન સંકલ્પ કરે છે, તો ઇશ્વરના પણ આશિર્વાદ મળે છે.
આખું વિશ્વ, જે કાલ સુધી હિન્દુસ્તાનને હાંસિયામાં જોતું હતું આજે તે હિન્દુસ્તાનને કેન્દ્ર-બિન્દુના રૂપે જોઇ રહ્યું છ. ક્યારેક ભારત વિશ્વ સાથે જોડાવા માટે અથાગ પરિશ્રમ કરતું હતું, પુરુષાર્થ કરતું હતું.
દરેકે પોતાની રીતે પ્રયાસ કર્યા છે.
જોકે આજે એવો સમય બદલાયો છે કે દુનિયા હિન્દુસ્તાન સાથે જોડાવા માટે લલચાયું છે.
આ જે વિશ્વાસનું વાતાવરણ પેદા થયું છે.
આ વિશ્વાસનું વાતાવરણ જ હિન્દુસ્તાનને નવી ઉંચાઇ સુધી પહોંચાડશે.
હું સરકારમાં આવ્યો, ત્યારે કહ્યું હતું કે, અને હું આજે પણ તમને યાદ અપાવવા માગું છું કારણ કે આજે ટેક્નોલોજી તમે દુનિયાને એવી દુનિયાને આપી છે, કે કંઇ છુંપુ રહી શકતું નથી.
કંઇ દૂર રહી શકતું નથી, અને કોઇ ખબર ઇંતેજાર કરી શકતી નથી.
ઘટના ઘટી નથી કે તમને મોબાઇલ ફોન પર તેના સમાચાર મળ્યા નથી.
આ જે તમે કામ કર્યું છે, અને એટલા માટે તમને ભારતની નાનામાં નાના સમાચાર ખબર હોય છે.
ક્યારેક ક્યારેક તો તમે સ્ટેડિયમમાં બેસીને ક્રિકેટ મેચ જુઓ છો તો અહીં તહીં જોવું પડે છે કે બોલ ક્યાં ગયો, ફિલ્ડર ક્યાં ઉભો છે, વિકેટ કીપર શું કરી રહ્યો છે, માથું ઘુમાવવું પડે છે.
જોકે તમે ઘરમાં ટીવી પર જુઓ છો તો બધું જ ખબર પડે છે કે બોલ ક્યાં ગયો, ફિલ્ડર શું કરી રહ્યો છે.
વિકેટકીપર શું કરી રહ્યો છે.
અમ્પાયર અહીં છે.
ખબર પડે છે કે નથી પડતી?
એટલા માટે જે હિન્દુસ્તાનમાં રહીને હિન્દુસ્તાનને જુએ છે, એનાથી વધારે હિન્દુસ્તાન બારીકીથી દૂર બેસેલા તમને દેખાય છે.
તમને દરેક વસ્તુની ખબર પડે છે કે શું થઇ રહ્યું છે, શું નથી થઇ રહ્યું.
અને એટલા માટે જ તમને એ પણ ખબર છે કે હિન્દુસ્તાનમાં શું થઇ રહ્યું છે, મોદી શું કરી રહ્યો છે,મોદી પહેલા શું કહેતો હતો, મોદીએ શું કર્યું, તમને બધી જ ખબર છે.
તમને ખબર હશે કે મેં કહ્યું હતું કે હું પરિશ્રમ કરવામાં કોઇ કમી રાખીશ નહીં, સવા સો કરોડ દેશવાસિઓએ મને આ જવાબદારી સોંપી છે, એટલા માટે જ પળેપળ અને શરીરને સો ટકા આ કામમાં લગાવીશ.
આજે 16 મહિના બાદ મને તમારું સર્ટિફિકેટ જોઇએ છે.
મે વચન પાળ્યુ?… (હાં!)
મે વચન પાળ્યુ?… (હાં!)
મે વચન પાળ્યુ?… (હાં!)
પરિશ્રની પરાકાષ્ઠા કરી ?….(હાં!)
દિવસ – રાત મહેનત કરું છું?…(હાં!)
દેશ માટે કરી રહ્યો છું?….(હાં!)
તમે મને જે જવાબદારી આપી છે અને મેં જે વચન આપ્યું હતું, તેનું સમગ્ર રીતે હું પાલન કરી રહ્યો છું.
મારા દેશના રાજકારણીઓ પર અમુક સમયમાં જ આરોપ લાગી જાય છે.
એણે 50 કરોડ બનાવ્યા, તેણે 100 કરોડ બનાવ્યા, દિકરાએ 250 સો કરોડ બનાવ્યા, દિકરીએ 500 કરોડ બનાવ્યા, જમાઇએ 1000 કરોડ બનાવ્યા, પિતરાઇ ભાઇએ કોન્ટ્રાક્ટ લીધો, માસાના ભાઇએ ફ્લેટ લીધો.
આવું સાંભળવા મળે છે કે નથી મળતું?…(હાં!)
આ સાંભળી સાંભળીને કાન પાકી જાય છે કે નથી પાકી જતા?…(હાં!)
દેશ નિરાશ થઇ ગયો છે કે નથી થઇ ગયો ?…(હાં!)
ભ્રષ્ટાચાર પ્રત્યે નફરત પેદા થઇ છે કે નથી થઇ?…(હાં!)
ગુસ્સો ઉત્પન્ન થાય છે કે નથી થતો?…(હાં!)
મારા દેશવાસિઓ.
હું આજે તમારી વચ્ચે ઉભો છું.
છે કોઇ આરોપ મારી પર?…(નહીં!)
છે કોઇ આરોપ?… (નહીં!)
આજે પણ હું દેશને એ વિશ્વાસ અપાવવા માગું છું- આપણે જીવિશું તો દેશ માટે, અને મરીશું તો પણ દેશ માટે.
(ભારત માતાકી જય!, ભારત માતા કી જય!, ભારત માતા કી જય!)
ભાઇઓ બહેનો,
આપણો દેશ શક્તિ અને સામર્થ્યથી ભરેલો છે.
લોકો ક્યારેક ક્યારેક પૂછે છે કે મોદીજી તમારી પાસે આટલો આત્મવિશ્વાસ ક્યાંથી આવે છે ?
તમને કેવી રીતે લાગે છે કે તમારો દેશ આગળ વધશે ?
આપણા દેશના લોકો પણ મને પૂછે છે, કહે છે મોદી જી ‘આ થયું, એ થયું, ફલાણું થયું, તમને ચિંતા નથી થઇ રહી, ડર નથી લાગતો ?
છતાં પણ તમે કહો છો કે દેશ આગળ વધશે ?’
મારો વિશ્વાસ છે કે આગળ વધશે.
વિશ્વાસ એટલા માટે છે કે મારો દેશ યુવાન છે.
65 ટકા જનસંખ્યા…જે દેશની 65 ટકા જનસંખ્યા 35 વર્ષથી ઓછી ઉંમરની હોય, તે દેશ દુનિયામાં શું નથી કરી શકતો ?
800 મિલિયન જે દેશ પાસે યુવાનો છે, 1600 મિલિયન હાથ હોય, તે શું નથી કરી શકતો, મારા ભાઇઓ-બહેનો ?
વધું એક વાત પર વિશ્વાસ કરીને હું કહું છું કે, હવે આ દેશ પાછળ નહીં રહી શકે.
તમને ખબર છે અમુક વર્ષો પહેલા એક નવી ટેક્નોલોજી આવી હતી દુનિયામાં ?
કે આગામી દિવસોમાં સૌથી ઝડપી ગતિથી આગળ વધનારો દેશ ક્યો છે ?
કોની – કોની સંભાવના છે?
તો એમાં એક શબ્દ નિકળ્યો હતો. – “BRICS”.
B,R,I,C,S.
અને જેમણે આ શબ્દ coin કર્યો હતો, તેમનું કહેવું હતું કે આ પાંચ દેશ એવા છે કે જે આગામી દિવસોમાં ઝડપથી આગળ વધશે.
નેતૃત્વ કરશે, – બ્રાઝિલ, રશિયા, ઇન્ડિયા, ચાઇના, સાઉથ આફ્રિકા.
આ પાંચ દેશોની ચર્ચા થતી હતી.
જોકે તમે જો ધ્યાનથી જોયું હશે તો, છેલ્લા બે વર્ષમાં એક ખળભળાટ ચાલી રહ્યો હતો કે ‘યાર આ BRICSની ટેક્નોલોજી તો બદલવી પડશે, કારણ કે આપણે વિચારી રહ્યા હતા “I’, આગળ વધશે, જોકે “I’ તો નીચે સરકી ગયો છે, આ ચર્ચા શરૂ થઇ ગઇ હતી.
BRICSમાં Indiaનો “I’ પોતાની ભૂમિકા અદા કરવામાં દુનિયાનો ઓછો નજરે આવતો હતો, લોકોએ માની લીધું હતું કે BRICS “I’ વગર કેવી રીતે ચાલશે?
મારા દેશવાસીઓ આજે હું ગર્વ સાથે કહી શકું છું કે સમગ્ર BRICSમાં જો કોઇ દમખમ સાથે ઊભું છે તો એ “I’ ઊભો છે.
15 મહિનાની અંદરો અંદર વિકાસની નવી ઉંચાઇને પાર કરવાના કારણે, આર્થિક સ્થિરતાના કારણે, વિકાસની નવી નવી પહેલ કરવાના કારણે આજે એ વિશ્વાસ પેદ થયો છે કે BRICSની જે કલ્પના કરવામાં આવી હતી આજે ભારત એમાં એક શક્તિ બનીને આગળ આવ્યું છે.
વર્લ્ડ બેન્ક હોય, આઇએમએફ હોય, મૂડીસ હોય, અલગ અલગ રેટિંગ એજન્સીઓ હોય, એક સ્વર સાથે છેલ્લા છ મહિનાથી દુનિયાની એવી સંસ્થાઓએ એક સ્વર સાથે કહ્યું છે કે મારા દોસ્તો.
અને એ કહ્યું છે કે આજે મોટા દેશોમાં સૌથી ઝડપી ગતિથી આગળ વધનારી ઇકોનોમી કોઇ છે તો એ દેશનું નામ છે….(India!)
એ દેશનું નામ છે….(India!)
ભાઇઓ અને બહેનો,
જે આર્થિક ક્ષેત્રમાં ભારત કંઇ કરી શકતું નથી.
એટલો મોટો દેશ, એટલી મોટી ગરીબી, એવી હાલતમાં દેશ કેવી રીતે આગળ વધી શકે છે ?
એવી પરિસ્થિતિઓની વચ્ચે દેશ રસ્તો પાર કરી રહ્યો છે અને આગળ વધી રહ્યો છે અને દુનિયા સ્વીકાર કરવા લાગી છે.
વિજ્ઞાનના ક્ષેત્રમાં ભારતે એક નવી ઓળખ બનાવી છે.
આપણી પહેલા ઓળખ હતી. – ઉપનિષદની.
ભારત ગૌરવ કરતું હતું ઉપનિષદ, ઉપનિષદ, ઉપનિષદ.
હવે દુનિયાને ખબર જ પડતી નહોતી.
જોકે આજે એજ દેશ ઉપનિષદથી વધી-વધીને ઉપગ્રહની ચર્ચા કરવા લાગ્યો છે.
ઉપગ્રહની ચર્ચા.
આપણા માર્સ મિશનની સફળતા….
સમગ્ર વિશ્વમાં ભારત પહેલો એવો દેશ છે કે જે પહેલા જ પ્રયાસમાં માર્સ મિશનમાં સફળ થયું છે.
દુનિયાના ઘણા દેશોએ પ્રયાસ કર્યા જોકે અનેક વખત પ્રયાસ કર્યા બાદ તેમને સફળતા મળી છે.
ભારતને પ્રથમ પ્રયાસથી જ સફળતા મળી… મારું પણ એવું જ થયું.
કેમ?
દેશની સંકલ્પ શક્તિની તાકાત જુઓ, દેશનું સામર્થ્ય જુઓ.
અને આજે સ્પેસ ટેક્નોલોજીનો ઉપયોગ અગાઉના જમાનામાં આપણા ત્યાં એક વિવાદ થતો હતો, જ્યારે વિક્રમ સારાભાઇ વગેરે હતા, ભાભા હતા, તો ભારતમાં ચર્ચા થતી હતી કે ‘આપણો દેશ ગરીબ છે અને આ સ્પેસમાં શું કામ પડ્યો છે?
આ આટલા રૂપિયાનો ખર્ચો કેમ કરી રહ્યો છે ?
આ ઉપગ્રહમાં નહીં જાઓ તો ચાલશે નહીં ?’
એવી ખૂબ જ ચર્ચા થતી હતી આપણા દેશમાં જોકે આજે એજ ઉપગ્રહ દેશના વિકાસમાં કામે આવી રહ્યો છે.
ખેડૂતને વાતાવરણની જાણકારી જોઇએ તો, તે ઉપગ્રહ જ આપે છે.
માછીમારને માછલી પડકવા માટે જવું છે તો, ક્યાં જવું છે, કેટલી દૂર છે, તે સેટેલાઇટ બતાવે છે કે ભાઇ ત્યાં જાઓ, માલ મળી જશે.
હું જ્યારે દિલ્હી આવ્યો તો મેં સરકારના અધિકારીઓને જણાવ્યું હતું કે ‘ભાઇ જુઓ, જમાનો બદલાઇ ચૂક્યો છે.
અમને ઇ-ગર્વનન્સની તરફ જવું છે.
ટેક્નોલોજીનો ભરપૂર ગર્વનન્સમાં ઉપયોગ કરવો જોઇએ.
અને મારો આ અનુભવ રહ્યો છે કે હું ખૂબ જ લાંબા સમય સુધી એક રાજ્યનો મુખ્યમંત્રી રહ્યો હતો.
મારો અનુભવ છે કે ટેક્નોલોજી, ઇ-ગર્વનન્સ એ અસરકારક ગવર્નન્સ છે.
ઇ-ગવર્નન્સ એ આસાન ગવર્નન્સ છે અને ઇ-ગવર્નન્સ એ આર્થિક ગવર્નન્સ છે.’
તો હું મારા ઓફિસરો સાથે બેઠો હતો, મેં કહ્યું હતું કે ‘સ્પેસ ટેક્નોલોજીનો ઉપયોગ કરો છો?’
તો મોટા ભાગના ઓફિસરોએ જણાવ્યું કે નહીં.‘અમે વધારે નથી કરતાં તે સ્પેસવાળા કરે છે’ મેં કહું હતું કે ભાઇ સ્પેસવાળા જ નહીં તમે પણ કરી શકો છો.
હું એની પાછળ લાગી ગયો.
સ્પેસ ટેક્નોલોજીવાળાને બોલાવ્યા, દરેક ડિપાર્ટમેન્ટમાં મિટિંગ કરાવી.
વર્કશોપ કરાવ્યા, હું એની પાછળ પડી ગયો.
અને આજે મારે ખુશ થઇને કહેવું છે કે, આપણા ત્યાં સરકારોમાં લગભગ લગભગ 170 પ્રકારના વિભાગ કામ નાના-મોટા એવા છે કે જેમાં ભારત સરકારે સ્પેસ ટેક્નોલોજીનો ઉપયોગ કરવાનો શરૂ કરી દીધો છે.
જે પ્રકારે ટેક્નોલોજીએ સમગ્ર દુનિયાને એક નવી શક્તિ આપી છે, એક નવી દિશા પણ આપી છે.
અને એટલા માટે જ અમે એક સપનું જોયું છે.
ડિઝિટલ ઇન્ડિયા.
આજે ગરીબથી ગરીબ વ્યક્તિ પણ તમને મળશે.
તે પણ મોબાઇલ રાખે છે.
શાક વેચે છે, જોકે મોબાઇલ ફોન રાખે છે, દુધ વેચે છે તો પણ મોબાઇલ ફોન રાખે છે.
અખબાર વેચવા જાય છે, મોબાઇલ ફોન રાખે છે.
એટલો લગાવ છે ટેક્નોલોજીથી.
સરકાર જો તેની સાથે જોડાઇ જાય, અને એટલા માટે અમારું મિશન છે.
જામ, JAM for all.
હું જ્યારે JAM theoryની વાત કરું છું ત્યારે J,A,M.
“J’ નો મતલબ છે- જનધન બેન્ક એકાઉન્ટ. તમારામાંથી જે મારી પેઢીના હશે, તેમને ખબર હશે કે આપણે અહીં બેન્કોનું રાષ્ટ્રીયકરણ કેવી રીતે કરવામાં આવ્યું હતું.
69માં… બેન્કોનું રાષ્ટ્રીયકરણ કરવામાં આવ્યું હતું, 69,70,71ની આસપાસ.
અને અહીં કહેવામાં આવ્યું હતું કે આ બેન્કો જે અમીરોના કામમાં આવે છે, ગરીબોના કામમાં આવતી નથી.
અને એટલા માટે બેન્કોનું રાષ્ટ્રીયકરણ કરવું જોઇએ.
અને બધી ચીજવસ્તુઓ સરકારે પોતાના હાથમાં લઇ લીધી હતી અને એ કહીને લઇ લીધી હતી કે આ બેન્ક ગરીબો માટે ખોલવામાં આવશે.
મારે આજે દુ:ખ સાથે કહેવું પડે છે કે જ્યારે હું દિલ્હીમાં આવ્યો હતો ત્યારે અમે જોયું હતું કે આપણા દેશના લગભગ અડધા જેટલા લોકો એવા હતા, જેમણે બિચારાઓએ ક્યારેય બેન્કનો દરવાજો પણ જોયો નહોતો.
આજના યુગમાં નાણાકિય વ્યવસ્થાનું મહત્વનું પરિબ‌ળ એ બેન્ક છે અને જો મારા દેશના 50 ટકા લોકો બેન્ક વ્યવસ્થાથી દૂર છે તો પછી આર્થિક વિકાસમાં તેમની ભાગીદારી કેવી રીતે બનશે?
અમે પહેલ કરી 100 દિવસમાં તમામના બેન્ક ખાતા ખોલવાની.
હવે તમને પણ લાગ્યું હશે કે મોદી જી ને શું થઇ ગયું છે.
જે કામ 40 વર્ષમાં નથી થયું, એ 100 દિવસમાં કરવા નીકળી પડ્યા છે.
જોકે મારા દેશવાસિયો તમને જાણીને આનંદ થશે કે આજે આ અભિયાનનું પરિણામ એ આવ્યું છે કે 18 કરોડ નવા બેન્ક ખાતા ખુલી ગયા છે.
ગરીબથી ગરીબનું બેન્ક એકાઉન્ટ ખૂલી ગયું છે.
અને ગરીબ હતો, બેન્કનું ખાતું ખોલવું હતું, તે બિચારો પૈસા ક્યાંથી લાવશે ?
તો અમે નિયમ બનાવ્યો હતો કે પ્રધાનમંત્રી જનધન યોજનામાં જે ખાતું ખુલશે, તે ઝીરો બેલેન્સથી પણ એનું બેન્ક એકાઉન્ટ ખુલી શકશે.
તો બેન્ક વાળા મારાથી નારાજ થઇ ગયા, બોલ્યા સાહેબ સ્ટેશનરીનો તે ખર્ચો આપી દો.
મેં કહ્યું આપણે 40 વર્ષો સુધી ખૂબ જ મોજ કરી છે.
હવે પરસેવો પાડવો પડશે.
દેખો ઝીરોની રકમથી બેન્ક એકાઉન્ટ ખોલવું હતું, ઝીરો રકમથી.
જોકે મેં ગરીબોની અમીરી જોઇ.
અમીરોની ગરીબી તો આપણને ખબર જ છે.
જોકે એ ગરીબોની અમીરી જોઇએ છીએ, તો છાતી ફૂલી જાય છે.
સરકારે કહ્યું હતું કે ઝીરો રકમથી બેન્ક એકાઉન્ટ ખુલશે, જોકે આપણા દેશના ગરીબોએ 50 રૂપિયા, 100 રૂપિયા, 200 રૂપિયા બચાવ્યા અને લગભગ લગભગ 32 હજાર કરોડ રૂપિયા બેન્કમાં જમા થઇ ગયા.
જુઓ, દેશના લોકોનો મિજાજ જુઓ, ગરીબથી ગરીબ વ્યક્તિ પણ દેશ માટે કંઇક કરવા માટે તૈયાર થયો છે.
એક તો એ છે કે જનધન એકાઉન્ટ જે ‘J’ કહું છું હું જેના દ્વારા આર્થિક વ્યવસ્થા ઉભી થઇ ગઇ.
બીજું છે “A’- આધાર કાર્ડ. સમગ્ર દેશમાં એક ચળવળ ચાલી છે કે બાયોમેટ્રિક સિસ્ટમથી દરેક નાગરિકને પોતાની એક ઓળખ કાર્ડ મળવું જોઇએ.
એક નંબર હોય, સ્પેશ્યલ નંબર હોય.
જેથી ડુપ્લિકેટ ન થાય.
નહીં તો આપણું શું થાય છે?
એક જ વ્યક્તિ દસ જગ્યાએ અલગ અલગ નામથી રૂપિયા લઇને આવે છે.
આપણે આધાર કાર્ડને કેન્દ્રબિન્દુ બનાવ્યું.
અને ત્રીજું છે.
‘M’- Mobile governance.
મોબાઇલ ફોન પર સરકાર કેમ ન ચાલે ?
નાગરિકોના હક મોબાઇલ ફોન પર કેમ ઉપલબ્ધ ન હોય?
તો અમે JAM -તેને કેન્દ્રમાં રાખીને જન સુખાકારી, જન સુવિધાઓને લઇને આગળ વધી રહ્યા છીએ.
અને એનું પરિણામ જુઓ.
મને બતાવો ભ્રષ્ટાચારથી દેશ તબાહ થયો છે કે નથી થયો…(હાં!)
ભ્રષ્ટાચાર જવો જોઇએ કે ન જવો જોઇએ?…(હાં!)
જોકે હું એકલો ભ્રષ્ટાચાર ન કરું, એનાથી સમસ્યાનો ઉકેલ આવશે ?….(નહીં!)
કંઇક કરવું પડશે ને ?…(હાં!)
બોલ્યા વગર પણ થાય છે, ચૂપચાપ થાય છે.
હું તમને ઉદાહરણ આપું છું, આપણા દેશમાં ઘરોમાં જે ગેસ સિલિન્ડર હોય છે, તે ગેસ સિલિન્ડરમાં સરકાર સબ્સિડી આપે છે.
એક-એક સિલિન્ડર પાછળ 150-200 રૂપિયા જેટલી સબ્સિડી આપે છે જે સરકારની તિજોરીથી આવે છે, જેથી તમારો ચૂલ્હો બળે.
અને આ સબ્સીડી અમીરથી અમીર લોકોને પણ મળે છે, અને જે ગરીબ છે, જેમના ઘરે ગેસ સિલિન્ડર હશે, તેમને પણ મળે છે.
અમે નક્કી કર્યું છે કે આ જે ગેસ સબ્સિડી છે.
તે સીધી આધાર કાર્ડના નંબરથી નક્કી કરાશે.
કોણ-કોણ તેના ગ્રાહક સાચા છે.
અને તેનું જનધન એકાઉન્ટ હશે તો એમના જનધન એકાઉન્ટમાં સીધા પહોંચશે.
પહેલા 19 કરોડ લોકોને ગેસનો સિલિન્ડર મળતો હતો.
મતલબ સરકારી તિજોરીથી દરેક મહિને 19 કરોડ ગેસ સિલિન્ડરની સબ્સીડી જતી હતી.
અમે જ્યારે આધાર અને જનધન એકાઉન્ટ જોડીને હિસાબ શરૂ કર્યો કે ભાઇ લેવું છે તો ઉધાર લખાવો.
મામલો 13 કરોડ સુધી પહોંચ્યો.
આગળ કોઇ લેનારું નીકળ્યું જ નહીં.
પહેલા 19 કરોડ જતા હતા.
હવે 13-14 કરોડ પર અટકી ગયા, તો પાંચ કરોડ ક્યાં ગયા ભાઇ?
તે પાંચ કરોડ સિલિન્ડરની સબ્સિડી ક્યાં જાય છે?
જો હું જૂના ગેસની કિંમતના હિસાબથી ગણું, આજકાલ તો કિંમત ખૂબ જ ઓછી થઇ ગઇ છે, જોકે જૂના હિસાબથી ગણું તો 19 હજાર કરોડ રૂપિયાની ચોરી થતી હતી, 19 હજાર કરોડ રૂપિયાની!
આજે એ તમામ પૈસા હિન્દુસ્તાનની તિજોરીમાં બચી ગયા મારા દોસ્તો.
દલાલો ગયા.
ચોરી કરનારા ગયા.
આ જે મારી JAM યોજના છે.
જનધન, આધાર, મોબાઇલ- મને કહો ભ્રષ્ટાચાર ગયો કે ન ગયો?…(હાં!)
વચેટિયા ગયા કે ન ગયા ?…(હાં!)
રૂપિયા બચ્યા કે ન બચ્યા ?…(હાં!)
આ રૂપિયા ગરીબના કામમાં આવશે કે નહીં આવે ?…(હાં!)
ફેરફાર કેવી રીતે આવે છે?
એટલું જ નહીં મારા દેશવાસિઓને એવી પ્રાર્થના કરી, કોઇ વધારે કેમ્પેઇન ચલાવ્યું નથી, એમ જ મેં વિનંતી કરી, મેં કહ્યું, આટલું કમાઓ છો, ઉદ્યોગ છે, કારખાના છે, ગાડી ચલાવો છો, આ સિલિન્ડરની સબ્સિડી કેમ લો છો?
છોડી દોને યાર.
મેં તો એમ જ કહી દીધું હતું.
જોકે દેશના લોકોને ભરોસો જુઓ, ભાઇઓ અને બહેનો, મનુષ્યનો સ્વભાવ છે, મળ્યું તો કોઇ છોડવા તૈયાર થતું નથી.
કેટલું પણ મોટું કેમ ન હોય.
જોકે હું આજે ગર્વથી કહી શકું છું, મારા દેશવાસિઓનું ગુણગાન કરવા માગું છું.
30 લાખ લોકો એવા નિકળ્યા, જેમણે પોતાની ગેસ સિલિન્ડરની સબ્સિડી સરેન્ડર કરી દીધી.
આજના યુગમાં 30 લાખ લોકો સામેથી સ્વેચ્છાએ પોતાની સબ્સિડી સરેન્ડર કરી.
એથી મોટી દેશની તાકાત શું હોઇ શકે ભાઇઓ ?
અને એટલા માટે હું કહું છું કે આ દેશની એ તાકાત છે, જેના ભરોસે દેશ આગળ વધવાનો છે.
જેના ભરોસે દેશ આગળ વધવાનો છે.
ભાઇઓ અને બહેનો, યુવાનો માટે સ્કીલ ડેવલોપમેન્ટ. દરેક હાથમાં પ્રતિભા હોવી જોઇએ, એનું મોટું અભિયાન ચલાવ્યું છે.
800 મિલિયન જે યુવાનો મારા દેશમાં છે તો તેમના હાથમાં પ્રતિભા હોવી જોઇએ અને તે જ પ્રતિભા આવનારા હિન્દુસ્તાનને બનાવવાનું છે.
માતાઓ અને બહેનો- તેમની શક્તિ રાષ્ટ્રના વિકાસના કામમાં આવે, ‘બેટી બચાવો, બેટી પઢાઓ’- એનું આંદોલન ચાલ્યું છે.
મારા દેશના ખેડૂતોનું ઉત્પાદન કેવી રીતે વધે?
જમીનનું આરોગ્ય કાર્ડની ટેક્નોલોજીનો હું આગ્રહી છું.
જમીનનું આરોગ્ય કાર્ડ. આપણા દેશમાં શરીરનું પણ આરોગ્ય કાર્ડ હોતું નથી.
હું ખેડૂતોની જમીનનું આરોગ્ય કાર્ડ નીકાળવામાં લાગેલો છું.
જેથી તેમને ખબર પડે કે તેમની જમીનમાં શું તાકાત છે, શું કમી છે અને શું કરીશું તો જમીન સારી થશે.
અને તે કેવી રીતે કમાણી કરી શકે.
એક -એક એવી પહેલ લીધી છે.
અમે એક નાનું કામ કર્યું.
ખેડૂતોને યુરિયાની ખૂબ જ જરૂર પડે છે.
ખેતરમાં યુરિયાનો ઉપયોગ કરે છે, અને સરકાર યુરિયા માટે સબ્સિડી આપે છે.
લગભગ 80 હજાર કરોડ રૂપિયા સબ્સિડી આપે છે, જોકે એમાં ખેડૂત પાસે કેટલું જાય છે, અને ક્યાંક બીજે કેટલું જાય છે કોઇ હિસાબ નથી.
તો અમે એક કામ કર્યું યૂરિયાને- નીમ કોટિંગ કર્યું.
પછી એક વખત વિજ્ઞાન, પછી ટેક્નોલોજી, મને આ જ સૂઝે છે.
નિમ કોટિંગ કર્યું.
નિમ કોટિંગ કર્યા બાદ એ યૂરિયાનો ઉદ્યોગ ખેતર સિવાય ક્યાંય બીજે તો થઇ જ શકતો નથી.
પહેલા યુરિયા કેમિકલ ફેક્ટરીમાં જતું રહેતું હતું.
હું વિશ્વાસથી કહી શકું છું મારા દોસ્તો, આગામી વર્ષે જ્યારે હિસાબ નિકળશે તો પાક બાદ, હજારો કરોડો રૂપિયાની ચોરી બચી ગઇ હશે અને મારા ખેડૂતોને નિમ કોટિંગ વાળું યુરિયા મળશે.
જેથી તેમના પાકને પણ વધારે લાભ થશે.
અલગ પ્રકારના તત્વો પણ તેને પ્રાપ્ત થશે અને યુરિયાની આવશ્યકતા પણ ઓછી થઇ જશે.
એવા અનેક ક્ષેત્રોમાં આજે વિકાસની નવી ઉંચાઇઓને પાર કરવાનો પ્રયાસ ચાલી રહ્યો છે.
જો હું દરેક ચીજ વસ્તુ કહેવાનું શરૂ કરીશ, અને રોજ જો બે-બે કલાક બોલું તો, 15 દિવસ તો ઓછામાં ઓછા લાગશે જ. અને એટલા માટે જ હું તમને થોડું ટ્રેલર દેખાડવા માટે આવ્યો છું.
તમને અંદાજો આવ્યો હશે કે દેશ વિકાસની નવ ઉંચાઇઓ પાર કરી રહ્યો છે.
આજે વિશ્વની સામે બે મુખ્ય પડકારો આવ્યા છે. – એક તરફ આતંકવાદ અને બીજી તરફ ગ્લોબલ વોર્મિગ.
હું માનું છું કે, આ પડકારોને પણ, જો દુનિયાની માનવ સર્વાધિક શક્તિઓ એક થાય, માનવતામાં વિશ્વાસ કરનારા લોકો એક થાય, તો આતંકવાદને પણ પરાસ્ત કરી શકાય છે અને ગ્લોબલ વોર્મિંગથી પણ દુનિયાને બચાવવામાં આવી શકે છે, અને એ રસ્તા પર આપણે ચાલી શકીએ છીએ.
એ પડકારોનો આપણે સ્વીકાર કર્યો છે.
ભારત સમગ્ર રીતે સજ્જ છે દરેક સંકટોનો સામનો કરવા માટે.
આજે વિશ્વમાં આપણે જ્યાં પણ જઇએ છીએ આ વિષયમાં ગંભીરતાપૂર્વક ચર્ચા કરીએ છીએ.
આપણે યુએન પર પણ દબાણ કર્યું છે.
યુએનની 70મી વર્ષગાંઠ મનાવવામાં આવી રહી છે.
જોકે અત્યાર સુધી યુનાઇટેડ નેશન્સ ટેરરિઝમની વ્યાખ્યા નથી કરી શક્યું.
જો વ્યાખ્યા કરવામાં આટલો સમય લાગશે તો આતંકવાદ સામે લડવામાં કેટલા વર્ષ લાગશે?
મેં દુનિયાના તમામ દેશોને ચિઠ્ઠીઓ લખી છે.
અને મેં કહ્યું છે કે સમયની માગ છે કે યુએન એ નક્કી કરે કે આ જે-જે ચીજવસ્તુઓ છે, જેને આપણે આતંકવાદ કહીએ છીએ, આ-આ લોકો છે જેમને આપણે આંતકવાદના મદદગાર માનીએ છીએ, આ-આ લોકો જેમના આપણે માનવતાવાદી કહીએ છીએ, દુનિયાની સામે આ નક્શો ક્લિયર હોવો જોઇએ.
‘કોણ આતંકવાદી છે?
કોણ માનવતાવાદી છે?
તોણ આતંકવાદી સાથે ઉભો છે?
કોણ માનવતાની સાથે ઉભો છે?’
એ વિશ્વમાં નક્કી થઇ જવું જોઇએ.
અને હું આશા વ્યક્ત કરું છું, હું આશા વ્યક્ત કરું છું કે આટલી ગંભીર સમસ્યા પર યુનાઇટેડ નેશન્સ તેને વધારે દિવસ સુધી ટાળી શકશે નહીં.
દુનિયાની માનવતાવાદી શક્તિઓએ દબાણ પેદા કરવું પડશે કે એક વખત બ્લેક એન્ડ વ્હાઇટમાં નક્કી કરવું જોઇએ કે આતંકવાદ આખરે છે શું?
અને આ પરિભાષા ન હોવાના કારણે સારો આતંકવાદ અને ખરાબ આતંકવાદ ચાલી રહ્યો છે.
આ સારો આતંકવાદ અને ખરાબ આતંકવાદથી આપણે માનવતાની રક્ષા નહીં કરી શકીએ.
આતંકવાદ, આતંકવાદ હોય છે.
આતંકવાદ, આતંકવાદ હોય છે, અને આજે, આજે આતંકવાદ મને યાદ છે.
હું ‘93માં અહીં સ્ટેટ ડિપાર્ટમેન્ટના અમુક લોકોને મળ્યો હતો.
તો હું તેમને સમજાવી રહ્યો હતો કે આપણા દેશમાં આતંકવાદ મોટી પરેશાની છે, આતંકવાદીઓ એ પ્રકારે નિર્દોષોને મારે છે, તો એ મને સમજાવી રહ્યા હતા આ આતંકવાદ નથી આ કાયદા અને વ્યવસ્થાની મુશ્કેલીઓ છે.
મેં કહ્યું, ‘ભાઇ આ આતંકવાદ છે, આ કાયદા અને વ્યવસ્થાનો પ્રશ્ન નથી.
તો એ લોકો સમજવા માટે તૈયાર નહોતા.
એક વર્ષ પછી હું ફરીથી આવ્યો, અહીં તો એ લોકોએ મારી પાસે સમય માગ્યો હતો, અમે તમને મળવા માગીએ છીએ.
મારા માટે પણ એ મોટું આશ્ચર્ય હતું કારણ કે હું તો કંઇ જ હતો નહીં, મળવા માગતા હતા, મેં કહ્યું ઠીક છે મળીશું.
તો બીજી વખત હું આવ્યો તો મને પૂછવા લાગ્યા કે આતંકવાદ શું હોય છે?
મેં કહ્યું નહીં નહી એ તો કાયદો અને વ્યવસ્થા હોય છે.
નહીં, બોલ્યા એવું ના કહો, જરા અમને સમજાવો કે આ શું હોય છે?
મે કહ્યું તમને બ્રહ્મજ્ઞાન ક્યાંથી થયું?
તમને આતંકવાદની ચિંતા કેવી રીતે પરેશાન કરવા લાગી મને કહો તો જરા.
મેં કહ્યું મારો દેશ તો 40 વર્ષથી આતંકવાદથી પરેશાન છે.
નિર્દોષોને મોતને ઘાટ ઉતારી દેવામાં આવે છે.
અમે દુનિયાને સમજાવી રહ્યા છીએ.
દુનિયાએ અમારી પર સવાલ ઉભો કરી દીધો છે.
મેં કહ્યું કે તમને આ બ્રહ્મજ્ઞાન ક્યાંથી થયું અને બ્રહ્મજ્ઞાન એટલા માટે થયું કે અમુક મહિના પહેલા અહીંના સ્ટોક માર્કેટમાં એક બોમ્બ ફૂટ્યો હતો.
એ બોમ્બના અવાજના કારણે તમને ખબર પડી કે હિન્દુસ્તાનમાં આતંકવાદ શું હોય છે અને ત્યારે આતંકવાદને ઓળખ્યો.
દુનિયાએ સમજવું પડશે, કોઇ એ ન વિચારો કે આજે અહીં છે તો કાલે તમારા ત્યાં નહીં આવે, આ દુનિયાના કોઇ પણ ખૂણામાં જઇ શકે છે અને એમાં માનવતાવાદી શક્તિઓનું એક થવું, માનવતાવાદી શક્તિઓએ આતંકવાદ સામે લડાઇ લડવી પડશે, આ વિશ્વની માગ છે અને એ માંગને પૂરી કરવા માટે આપણે તૈયાર રહેવું પડશે.
અને એ વાતને લઇને હું નીકળ્યો છું.
અને એ યુએનની જવાબદારી છે, આપણે જ્યારે 70મી વર્ષગાંઠ ઉજવી રહ્યા છીએ તો એ યુએનની જવાબદારી છે કે દુનિયાની સામે ચિત્ર સ્પષ્ટ હોવું જોઇએ કે યુએન કોને આતંકવાદી માને છે, કોને આતંકવાદી માને છે અને કોને માનવતાવાદી માને છે.
એક વખત ફરીથી નક્શો સ્પષ્ટ હોવો જોઇએ જેથી ફરીથી દુનિયા નક્કી કરી લેશે કે ક્યાં રસ્તા પર જવું છે અને ત્યારે જ દુનિયામાં શાંતિ આવશે.
આપણે તો એ ધરતીથી આવ્યા છીએ જ્યાં ગાંધી અને બુદ્ધે જન્મ લીધો હતો.
સિદ્ધાર્થ… સિદ્ધાર્થ નેપાળની ધરતી પર પેદા થયા હતા પરંતુ સિદ્ધાર્થ બુદ્ધ બન્યા હતા.
બોધગયામાં આવીને.
જે ધરતીથી અહિંસાનો મંત્ર નિકળ્યો છે.
જે વિશ્વને શાંતિ માટે આગ્રહપૂર્વક કહી શકે છે કે માનવજાતિ માટે 21મી સદી રક્તરંજિત ન થઇ શકે.
નિર્દોષોને મોતને ઘાટ ઉતારનારી 21મી સદીએ કલંકિત થવાથી બચવું જોઇએ.
અને એ વાતને લઇને હું તાલ ઠોકીને યુએનમાં પોતાની વાત જણાવી હતી, કાલે ફરીથી જવાનો છું, કાલે ફરીથી કહેવાનો છું.
કેલિફોર્નિયાના મારા ભાઇઓ અને બહેનો, તમે જે પ્રેમ આપ્યો, સ્વાગત કર્યુ. સન્માન કર્યું, એના માટે હું તમારો ખૂબ જ આભારી છું.
અને આપણે બધા, દરેક હિન્દુસ્તાનીનું જે સપનું છે,અમે પણ સવા સો કરોડ દેશવાસીઓને મળીને એ સપનાને પૂરા કરવાના છે.- ગરીબથી ગરીબનું કલ્યાણ થાય, યુવાનને રોજગાર મળે, માતા-બહેનોનું સન્માન થાય, ખેડૂત આપણો સુખી અને સંપન્ન થાય, ગામ, ગરીબ ખેડૂતની જિંદગીમાં ફેરફાર આવે જ એ વાતને લઇને અમે ચાલી નીકળ્યા છીએ.
તમારા આશિર્વાદ બન્યા રહે, એ જ એક અપેક્ષા સાથે હું ફરીથી એક વખત તમારો આભાર માનું છું.
અને હું અહીંના સેનેટર, અહીંના કોગ્રેસમેન એટલી મોટી સંખ્યામાં આજે આવ્યા, તેમણે અમારી સામે ભારત પ્રત્યે જે પ્રેમ દર્શાવ્યો છે, એ તમામનો હું હદયથી આભાર વ્યક્ત કરું છું.
અને એ તમામ વરિષ્ઠ નેતા, જે અમેરિકાના રાજકારણનું નેતૃત્વ કરી રહ્યા છે, તેમનું હું હ્દયથી અભિનંદન કરું છું કે એટલી મોટી સંખ્યામાં અહીં આવ્યા એ આ કાર્યક્રમની શોભા વધારી.
મારી સાથે બંને મુઠ્ઠી બંધ કરીને સમગ્ર તાકાત સાથે બોલો,
ભારત માતા કી…(જય!)
અવાજ હિન્દુસ્તાન સુધી પહોંચવો જોઇએ.
ભારત માતા કી…(જય!)
ભારત માતા કી…(જય!)
ભારત માતા કી…(જય!)
ભારત માતા કી…(જય!)
ભારત માતા કી…(જય!)
એક વખત ફરીથી, એક વખત ફરી વીર ભગતસિંહ જી ને યાદ કરીશું,
વીર ભગત સિંહ…(અમર રહે, અમર રહે!)
વીર ભગત સિંહ…(અમર રહે, અમર રહે!)
વીર ભગત સિંહ…(અમર રહે, અમર રહે!)
ખૂબ ખૂબ ધન્યવાદ.
AP/J.Khunt/GP
