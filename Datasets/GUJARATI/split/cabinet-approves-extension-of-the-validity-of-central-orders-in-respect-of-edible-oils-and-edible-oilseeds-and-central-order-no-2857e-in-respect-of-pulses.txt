પ્રધાનમંત્રી શ્રી નરેન્દ્ર મોદીની અધ્યક્ષતામાં કેન્દ્રીય મંત્રીમંડળે ખાદ્ય તેલ અને ખાદ્ય તેલીબિયાના સંબંધમાં 28.09.2015ની તારીખના કેન્દ્ર સરકારના આદેશોને કાયેદસરતા લંબાવવા અને કઠોળના સંબંધમાં 18.10.2015ના કેન્દ્ર સરકારના આદેશ નંબર એસ. ઓ. નંબર 2975(ઇ)ને 01.10.2016થી 30.09.2017 સુધી લંબાવવા માટે મંજૂરી આપી છે.
આ નિર્ણય પાછળનો મૂળ ઉદ્દેશ રાજ્ય સરકારોને જ્યારે જરૂર જણાય ત્યારે અનાજ-કઠોળ, ખાદ્ય તેલ અને તેલીબિયાના સંબંધમાં સ્ટોક મર્યાદા નક્કી કરવા/લાઇસન્સની જરૂરિયાતો માટે કેન્દ્ર સરકારની પૂર્વસંમતિ સાથે નિયંત્રણ આદેશો ઇશ્યૂ કરવા સક્ષમ બનાવવાનો છે.
આ નિર્ણયથી જાહેર જનતાને, ખાસ કરીને ગરીબ વર્ગ અને આર્થિક રીતે નબળા વર્ગને આ જીવનજરૂરી ચીજવસ્તુઓની ઉપલબ્ધતામાં સુધારો કરવાના તથા સંગ્રહખોરી અને નફાખોરીને નિયંત્રણમાં લેવાના પ્રયાસોમાં મદદ મળશે તેવી અપેક્ષા છે.
પૃષ્ઠભૂમિ:
કેન્દ્ર સરકારના 15.2.2002ના આદેશ મુજબ, કેટલીક કેટેગરીની ખાદ્ય ચીજવસ્તુઓને લાઇસન્સનિંગ, સ્ટોક મર્યાદા અને નિયંત્રણોમાંથી દૂર કરવામાં આવી હતી.
ત્યારબાદ જ્યારે કોઈ ખાદ્ય ચીજવસ્તુઓની કિંમતમાં અસાધારણ વધારો થાય ત્યારે સમયેસમયે સરકારે મંત્રીમંડળની મંજૂરી સાથે ચોક્કસ સમયગાળા માટે જાહેરનામા બહાર પડીને 2002ના આદેશમાં સુધારો કર્યો છે/સ્થગિત કર્યો છે.
અનાજ-કઠોળ સાથે સંબંધિત નિયંત્રણો સૌપ્રથમ ઓગસ્ટ, 2006માં લાગુ કરવામાં આવ્યા હતા અને ત્યારબાદ સમયેસમયે તેને લંબાવવામાં આવ્યા હતા.
તેલ અને તેલીબિયા માટે પછી એપ્રિલ, 2008માં નિયંત્રણો લાગુ કરવામાં આવ્યા હતા અને તેને સમયેસમયે લંબાવવામાં આવ્યા હતા.
વર્તમાન આદેશની કાયદેસરતા 30.9.2016 સુધી છે, જેમાં પ્રવર્તમાન સ્થિતિને આધારે વિચારણા કરવામાં આવે છે.
AP/J.Khunt/TR/GP
