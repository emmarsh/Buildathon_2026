પ્રધાનમંત્રી શ્રી નરેન્દ્ર મોદીની અધ્યક્ષતામાં મળેલ કેન્દ્રીય મંત્રીમંડળની બેઠકે તાઈપેઈમાં ઇન્ડિયા તાઈપેઈ એસોસિયેશન (આઈટીએ) અને ભારતમાં તાઈપેઈ આર્થિક અને સાંસ્કૃતિક કેન્દ્ર (ટીઈસીસી) વચ્ચે દ્વિપક્ષીય રોકાણ સંધિ (બીઆઈએ) પર હસ્તાક્ષર કરવાની મંજૂરી આપી દીધી છે.
બીઆઈએ દ્વારા બંને પક્ષોની વચ્ચે રોકાણનો પ્રવાહ વધારવાની શક્યતા છે.
તે આઈટીએ અને ટીઈસીસી વચ્ચે પારસ્પરિક આધાર પર રોકાણને યોગ્ય સુરક્ષા પૂરી પાડશે.
બીઆઈએ અનુકૂળતાના સ્તરને વધારશે અને રોકાણકારોને રોકાણને લગતી બાબતોમાં સમાનતા અને યોગ્ય સ્તરની અનુકુળતાની ખાતરી આપી તેમજ તેમને સુયોગ્ય રોકાણ માટેનું વાતાવરણ પૂરું પાડીને તેમનો આત્મવિશ્વાસ વધારશે.
આ પ્રોજેક્ટ ભારતને પ્રાથમિકતાવાળા સીધા વિદેશી મૂડી રોકાણ (એફડીઆઈ) માટેના ગંતવ્ય સ્થાન તરીકે સ્થાપિત કરવામાં મદદ કરશે.
RP/GP
