પ્રધાનમંત્રી શ્રી નરેન્દ્ર મોદીની અધ્યક્ષતામાં કેન્દ્રીય મંત્રીમંડળની બેઠકમાં ટેક્સટાઇલ મંત્રાલય અને ઓસ્ટ્રેલિયાના વિદેશી બાબતોના અને વેપાર મંત્રાલય વચ્ચે ટેક્સટાઇલ્સ, ક્લોથિંગ અને ફેશન ક્ષેત્રોમાં સહકાર પર થયેલા સમજૂતીકરાર (એમઓયુ)ને મંજૂરી આપી છે.
એમઓયુ ટેક્સટાઇલ્સ અને ફેશન ક્ષેત્રોની અંદરની બાબતોના સંબંધમાં સહકાર સુલભ કરશે, જે સહભાગીઓના પારસ્પરિક હિતમાં અને લાભદાયક હોઈ શકે છે.
સહભાગીઓ ઓસ્ટ્રેલિયા અને ભારતના ટેક્સટાઇલ અને ફેશન ક્ષેત્રોને જોડવા યોગ્ય પગલાંઓની સંયુક્તપણે ઓળખ કરશે; એ ક્ષેત્રો વચ્ચે જોડાણ અને આંતરરાષ્ટ્રીય ભાગીદારીને પ્રોત્સાહન આપશે; એ ક્ષેત્રોમાં કુશળતાઓ અને પ્રતિભાઓનું પોષણ કરશે; આર્થિક તકોને પ્રોત્સાહન આપશે અને વ્યાવસાયિક જોડાણ, તાલીમ, કૌશલ્ય વિકાસ તથા બંને દેશોમાં આ ક્ષેત્રોના ઉત્પાદનોનું જાહેર પ્રદર્શન યોજશે.
જોકે બંને પક્ષોના બૌદ્ધિક સંપત્તિ અધિકારો જળવાઈ રહેશે.
આ એમઓયુ હેઠળ હાથ ધરવામાં આવનારી પ્રવૃત્તિઓમાંથી આનુષંગિક કામદારો સહિત વણકરોને લાભ થશે.
હાથવણાટના ક્ષેત્રના સંપૂર્ણ વિકાસ માટેની આ પહેલનો ઉદ્દેશ બજાર સાથે જોડાણ સ્થાપિત કરવાનો, ડિઝાઇન ક્ષમતામાં સુધારા માટે ટેકનિક અને ડિઝાઇનમાં નવીનતાને પ્રોત્સાહન આપવાનો, ઉત્પાદનોમાં વિવિધતા લાવવાનો અને મૂલ્ય સંવર્ધન કરવાનો, સ્થાનિક અને નિકાસ બજારોની વધારે સારી સુલભતા કરવાનો છે, જેથી વણકરોને સતત રોજગારી મળે અને તેમના જીવનના ધારાધોરણમાં સુધારો થાય.
પૃષ્ઠભૂમિ
