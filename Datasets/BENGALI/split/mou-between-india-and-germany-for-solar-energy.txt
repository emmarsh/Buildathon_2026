প্রধানমন্ত্রী শ্রী নরেন্দ্র মোদীর পৌরহিত্যে বুধবার কেন্দ্রীয় মন্ত্রিসভা সৌরশক্তি ক্ষেত্রে ভারতে সৌর শক্তির ব্যবহার বৃদ্ধির লক্ষ্যে ভারত ও জার্মানির মধ্যে ২০১৫-র অক্টোবরে সাক্ষরিত ‘মউ’-এর অনুমোদন দিয়েছে।
এই মউ দুই দেশের মধ্যে দ্বিপাক্ষিক সম্পর্ক শক্তিশালী করতে সহায়তা করবে।
চুক্তি অনুযায়ী জার্মানি ‘ক্রেডিটান্‌সটাল্‌ট ফুর ওয়েইডেরাউফ্‌বাউ’ (কেএফডব্লু)-এর মাধ্যমে ভারতকে পাঁচ বছরের জন্য এক বিলিয়ন ইউরো সহজ সুদে ঋণ দেবে।
কেএফডব্লু-র তহবিলকে অংশীদারী ব্যাঙ্কগুলির মাধ্যমে স্বল্প মোয়াদী ঋণ হিসেবেও ব্যবহার করা যাবে।
এই মউ-এর লক্ষ্য হল- প্রথমত: বাড়ির ছাদে সৌরশক্তি উৎপাদন ব্যবস্থা গড়ে তোলার ক্ষেত্রে সহযোগিতা, দ্বিতীয়ত: সৌর উদ্যান বা সৌর অঞ্চল বিকশিত করা (যদি সম্ভব হয় তা’হলে ভারত-জার্মান আর্থিক সহযোগিতার আওতায় কেএফডব্লু-র দ্বারা আর্থিক সহায়তার ভিত্তিতে ‘সবুজ শক্তি পথ’ গড়ে তোলা যেতে পারে) এবং তৃতীয়ত: পরিচ্ছন্ন ও নির্ভরযোগ্য শক্তি সংস্থান ব্যবস্থার উন্নতি ঘটাতে সোলার অফ-গ্রিড প্রয়োগ করা।
SC/AD/AGT
