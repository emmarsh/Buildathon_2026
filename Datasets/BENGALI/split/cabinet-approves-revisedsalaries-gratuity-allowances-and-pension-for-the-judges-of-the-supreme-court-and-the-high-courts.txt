প্রধানমন্ত্রীশ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে আজ শীর্ষআদালত ও উচ্চ আদালতগুলির বিচারপতি এবং দুই আদালতেরই অবসরপ্রাপ্ত বিচারপতিদের বেতন,গ্র্যাচ্যুইটি, ভাতা, পেনশন ইত্যাদির সংশোধন সম্পর্কিত এক প্রস্তাবে সম্মতি দেওয়াহয়।
কেন্দ্রীয় সরকারি কর্মীদের জন্য সপ্তম কেন্দ্রীয় বেতন কমিশনের সুপারিশরূপায়ণের পরিপ্রেক্ষিতে বিচারপতিদের ক্ষেত্রেও বেতন ও ভাতা সহ বিভিন্নসুযোগ-সুবিধা সংশোধনের প্রস্তাবে অনুমোদন দেওয়া হল।
মন্ত্রিসভারএই অনুমোদনদানের ফলে শীর্ষ আদালতের বিচারপতি (বেতন ও কাজের শর্তাবলী)আইন, ১৯৫৮ এবংউচ্চ আদালতের বিচারপতি (বেতন ও কাজের শর্তাবলী) আইন, ১৯৫৪-তে প্রয়োজনীয় সংশোধন নিয়েআসার সুযোগ সম্প্রসারিত হল।
কারণ, ঐ দুটি আইন অনুসারেই শীর্ষ আদালত এবং উচ্চআদালতের বিচারপতিদের বেতন ও ভাতা সম্পর্কিত সুযোগ-সুবিধাগুলি রূপায়িত হয়ে আসছে।
বেতনও ভাতা বৃদ্ধির ফলে ভারতের প্রধান বিচারপতি সহ শীর্ষ আদালতের মোট ৩১ জন বিচারপতি এবংদেশের উচ্চ আদালতগুলির প্রধান বিচারপতি সহ মোট ১,০৭৯ জন বিচারপতি উপকৃত হবেন।
এছাড়াও,বেতন সংশোধনের পরিপ্রেক্ষিতে পেনশন, গ্র্যাচ্যুইটি ইত্যাদি খাতে প্রদেয় অতিরিক্তসুযোগ-সুবিধা লাভ করবেন দুই আদালতেরই ২,৫০০ জন অবসরপ্রাপ্ত বিচারপতি।
সংশোধিতবেতন, গ্র্যাচ্যুইটি, পেনশন ও পারিবারিক পেনশন কার্যকর হবে ১ জানুয়ারি, ২০১৬ থেকে।
PG/SKD/DM/
