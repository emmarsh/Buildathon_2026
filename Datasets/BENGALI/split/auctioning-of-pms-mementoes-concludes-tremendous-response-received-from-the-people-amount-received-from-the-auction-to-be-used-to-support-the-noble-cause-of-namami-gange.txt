প্রধানমন্ত্রী শ্রী নরেন্দ্র মোদীর মেয়াদকালে বিভিন্ন জায়গা থেকে পাওয়া মেমেন্টোর পক্ষকালব্যাপী নিলাম প্রক্রিয়া গত শনিবার সন্ধ্যায় শেষ হয়েছে।
দেশবাসীর কাছ থেকে এ ব্যাপারে বিপুল সাড়া পাওয়া গেছে।
দিল্লির ন্যাশনাল গ্যালারি অফ মর্ডান আর্টে pmmementos.gov.in ওয়েবসাইটে ই-অকশন পদ্ধতির মাধ্যমে দু’দিন ধরে দুই পর্যায়ে এই নিলাম প্রক্রিয়া চলে।
এই দু’দিনে ১ হাজার ৮০০টি মেমেন্টো সফলভাবে নিলাম করা হয়।
নিলামে পাওয়া অর্থ নমামি গঙ্গে কর্মসূচির জন্য ব্যয় করা হবে।
নিলাম পর্বের কিছু উল্লেখযোগ্য দিক –
এনজিএমএ-তে আয়োজিত এই নিলাম প্রক্রিয়ায় হাতে নির্মিত একটি কাঠের বাইক সর্বোচ্চ দর ৫ লক্ষ টাকায় বিক্রি করা হয়।
আরেকটি উল্লেখযোগ্য সামগ্রী ছিল, রেলের প্ল্যাটফর্মে শ্রী নরেন্দ্র মোদীর ছবি – যাতে রেলের সঙ্গে নরেন্দ্র মোদীর বিশেষ সম্পর্কের বিষয়টি সূচিত হয়।
ই-অকশনের মাধ্যমে আর যেসব সামগ্রী নিলামে চড়ানো হয়, তার মধ্যে ছিল –
ভগবান শিবের একটি মূর্তি, যার মূল দাম ছিল ৫ হাজার টাকা।
নিলামে তার দর ওঠে ১০ লক্ষ টাকা, যার আসল দামের প্রায় ২০০ গুণ বেশি।
অশোক স্তম্ভের একটি কাঠের রেপলিকা, যার আসল দাম ৪ হাজার টাকা।
নিলামে সেটি বিক্রয় হয় ১৩ লক্ষ টাকায়।
অন্যান্য সামগ্রীর মধ্যে ছিল – আসামের মাজুলি থেকে পাওয়া হোরাই।
গৌতম বুদ্ধের একটি মূর্তি, নেপাল থেকে পাওয়া পিতলের একটি সিংহ, একটি রুপোর ফুলদানি ইত্যাদি।
CG/SB
