প্রধানমন্ত্রী শ্রী নরেন্দ্র মোদী ২০১৮-র এশিয়ান প্যারা-গেম্‌স-এর পদকজয়ীদের সঙ্গে সাক্ষাৎ করে তাঁদের অভিনন্দন জানিয়েছেন।
এই উপলক্ষে প্রধানমন্ত্রী বলেন, পদকজয়ীদের স্বাগত জানাতে পেরে তিনি অত্যন্ত আনন্দিত।
খেলোয়াড়দের ক্রীড়া নৈপুণ্যের প্রশংসা করে তিনি বলেন, মানসিক দৃঢ়তা এঁদের সাফল্যের অন্যতম কারণ।
বিশ্ব আঙিনায় ভারতের ভাবমূর্তি তুলে ধরতে অবদান রাখার জন্য প্রধানমন্ত্রী তাঁদের প্রশংসা করেন।
পদকজয়ী ক্রীড়াবিদদের প্রশিক্ষকদের ভূমিকারও প্রধানমন্ত্রী প্রশংসা করেন।
প্রধানমন্ত্রী ক্রীড়াবিদদের উৎসাহ বজায় রেখে আরও বেশি সাফল্য অর্জনের জন্য কঠোর পরিশ্রম করার আহ্বান জানান।
CG/BD/DM/
