প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে ভারত ও মিশরের মধ্যে কৃষি ও সংশ্লিষ্ট ক্ষেত্রে সহযোগিতার জন্য একটি সমঝোতাপত্র স্বাক্ষর করার বিষয়টি অনুমোদিত হয়েছে।
এই সমঝোতায় গম এবং বাজরার মতো কৃষি ফসল উৎপাদনের ক্ষেত্রে সহযোগিতা, কৃষিক্ষেত্রে ব্যবহৃত জৈব প্রযুক্তি, ন্যানো প্রযুক্তি, সেচ এবং জল পরিচালন প্রযুক্তির মতো বিষয়ে সহযোগিতার সংস্হান রয়েছে।
অন্যদিকে জল সংরক্ষণ, ক্ষুদ্র সেচ প্রযুক্তি, শক্তি উৎপাদনে কৃষি বর্জ্য ব্যবহার প্রযুক্তি, খাদ্য নিরাপত্তা, উদ্যান পালন, জৈব কৃষি, পশুপালন, ডেয়ারী, মৎস চাষ, মাছ ও পশুর খাবার উৎপাদন, প্রাণীজাত পণ্যদ্রব্যের মূল্য সংযোজন, স্যানিটারি পণ্যদ্রব্য এবং বৃক্ষ ও প্রাণীজাত দ্রব্যের ব্যবসায়িক লেনদেন, ক্ষুদ্র কৃষি যন্ত্রপাতি, কৃষিপণ্য, ব্যবসা ও লেনদেন, ফসল তোলার আগে ও পরের উন্নত কৃষি পদ্ধতি, খাদ্যপ্রযুক্তি এবং প্রক্রিয়াকরণের মতো বিষয়েও দুই দেশের মধ্যে সহযোগিতার কথা এই সমঝোতাতে বলা হয়েছে।
অন্যদিকে কৃষিক্ষেত্রে বাণিজ্য ও বিনিয়োগ, মেধা সম্পদ সম্পর্কে ইস্যু, বীজ ক্ষেত্রের কৃৎকৌশল, পরিকাঠামো উন্নয়ন সহ কৃষি সংশ্লিষ্ট ক্ষেত্রের অন্যান্য বিষয়েও সহযোগিতার সংস্হান রাখা হয়েছে এই সমঝোতায়।
এছাড়া দুই দেশের মধ্যে বিশেষজ্ঞ ও বিজ্ঞানী গবেষকদের সফর যাতাযাত ; কৃষিতথ্য এবং বৈজ্ঞানিক বইপত্র-জার্নাল-পরিসংখ্যান বিনিময় ; কৃষি প্রযুক্তি এবং বীজাঙ্কুর বিনিময় যৌথ উদ্যোগে কৃষি সংক্রান্ত সেমিনার, কর্মশালা ও অন্যান্য আলোচনাসভার আয়োজনের সংস্হান এই সমঝোতার মধ্যে রয়েছে।
দু দেশের মধ্যে দ্বিপাক্ষিক পর্যায়ে কৃষি সংক্রান্ত বিষয়ে সহযোগিতা বৃদ্ধির লক্ষ্যে একটি যৌথ কর্মীগোষ্ঠী গড়ার কথা বলা হয়েছে।
এই কর্মীগোষ্ঠী প্রতি বছর বৈঠকের মধ্য দিয়ে যৌথ উদ্যোগের কর্মসূচী নির্ধারণ করবে এবং সেগুলি রূপায়ণের উদ্যোগ নেবে।
CG/PB/NS/
