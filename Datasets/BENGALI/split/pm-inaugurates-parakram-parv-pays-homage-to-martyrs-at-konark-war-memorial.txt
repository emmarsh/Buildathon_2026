প্রধানমন্ত্রী শ্রী নরেন্দ্র মোদী সেনা কমান্ডারদের যৌথ সম্মেলনে যোগ দিতে আজ (২৮শে সেপ্টেম্বর) রাজস্থানের যোধপুরে গিয়ে পৌঁছেছেন।
যোধপুর বায়ুসেনা ঘাঁটিতে তিন বাহিনীর পক্ষ থেকে তাঁকে গার্ড অফ অনার দেওয়া হয়।
এরপর তিনি কোনার্ক যুদ্ধ স্মারকে গিয়ে শহীদদের প্রতি শ্রদ্ধা জানান।
সেখানে ভিজিটর্স বুকে প্রধানমন্ত্রী লেখেন, মাতৃভূমির সুরক্ষায় উৎসর্গীকৃত ও অঙ্গীকারবদ্ধ সেনাবাহিনীর জন্য সমগ্র দেশ গর্বিত।
প্রধানমন্ত্রী শ্রী মোদী নির্ভীক সেনানী, যাঁরা দেশের জন্য আত্মবলিদান দিয়েছেন তাঁদের কথা স্মরণ করে শ্রদ্ধা জানান।
তিনি বলেন, এই সেনানীরা প্রজন্মের পর প্রজন্মের কাছে অনুপ্রেরণার প্রতীক।
কোনার্ক স্টেডিয়ামে প্রধানমন্ত্রী ‘পরাক্রম পর্বে’র সূচনা করেন।
এই উপলক্ষে আয়োজিত এক প্রদর্শনীও তিনি ঘুরে দেখেন।
CG/BD/DM/
