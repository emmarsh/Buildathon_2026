মার্কিন যুক্তরাষ্ট্রের বস্টনের খ্যাতনামা শিক্ষা প্রতিষ্ঠান ম্যাসাচুসেট্‌স ইনস্টিটিউট অফ টেকনোলজি (এম আই টি)-র প্রসিডেন্ট ডঃ রাফায়েল রিফ আজ প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করেন।
শিক্ষা, স্বাস্থ্য, জল ও উদ্ভাবন সংক্রান্ত ক্ষেত্রে এম আই টি যেসব কাজ করে চলেছে সে সম্পর্কে তিনি প্রধানমন্ত্রীকে অবহিত করেন।
ডঃ রিফ প্রধানমন্ত্রীকে এম আই টি সফরে এসে শিক্ষক ও ছাত্রছাত্রীদের সঙ্গে আলাপচারিতার আমন্ত্রণ জানান।
প্রধানমন্ত্রী ডঃ রিফ-কে ‘স্কিল ইন্ডিয়া’, ‘ডিজিটাল ইন্ডিয়া’ এবং ‘স্টার্ট আপ ইন্ডিয়া’র মতো ফ্ল্যাগশিপ কর্মসূচিতে এম আই টি-র দক্ষতাকে কাজে লাগানোর সম্ভাবনা খতিয়ে দেখতে অনুরোধ করেন।
শ্রী মোদী বলেন, এম আই টি-র প্রবীণ বা অবসরপ্রাপ্ত শিক্ষকরা কয়েক মাসের ভারতীয় বিশ্ববিদ্যালয়ে পড়াতে ভারতে আসতে পারেন।
ডঃ রিফ শ্রী মোদীর এই প্রস্তাবের প্রশংসা করে বলেন, এ ব্যাপারে তিনি সহায়তা করতে চান।
এই সাক্ষাতের সময় শ্রী রতন টাটাও উপস্থিত ছিলেন।
PG/DM/
