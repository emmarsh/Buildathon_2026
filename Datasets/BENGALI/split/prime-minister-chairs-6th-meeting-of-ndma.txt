নতুন দিল্লীতে আজ (১৮ অক্টোবর, ২০১৮) জাতীয় বিপর্যয় পরিচালন কর্তৃপক্ষের (এনডিএমএ) ষষ্ঠ বৈঠকে পৌরহিত্য করেন প্রধানমন্ত্রী শ্রী নরেন্দ্র মোদী।
দেশে বিপর্যয়জনিত পরিস্থিতির মোকাবিলায় এনডিএমএ-র বিভিন্ন কার্যকলাপ প্রধানমন্ত্রী পর্যালোচনা করেন।
এনডিএমএ-র বিভিন্ন চলতি প্রকল্পও তিনি খতিয়ে দেখেন।
জীবন ও সম্পত্তি রক্ষায় দুর্যোগজনিত পরিস্থিতির মোকাবিলার কাজে যুক্ত অন্যান্য সংস্থার সঙ্গে এনডিএমএ-র সমন্বয়ের ভিত্তিতে কাজ করার ওপর তিনি জোর দেন।
বিভিন্ন স্থানে বিপর্যয় পরিচালন ব্যবস্থায় আন্তর্জাতিক ব্যবস্থাপনা কাজে লাগানোর কথাও তিনি বলেন।
বৈঠকে কেন্দ্রীয় স্বরাষ্ট্র মন্ত্রী শ্রী রাজনাথ সিং, কেন্দ্রীয় অর্থমন্ত্রী শ্রী অরুণ জেটলি এবং কেন্দ্রীয় কৃষি ও কৃষককল্যাণ দপ্তরের মন্ত্রী শ্রী রাধামোহন সিং উপস্থিত ছিলেন।
এনডিএমএ-র বিভিন্ন আধিকারিকরাও বৈঠকে যোগ দেন।
CG/SSS/DM
