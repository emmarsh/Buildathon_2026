আগামী কাল অর্থাৎ ১৬ জানুয়ারি রাজস্থানের বাঢ়মের জেলারপাচপাদরা’তে রাজস্থান তেল ও গ্যাস শোধনাগার প্রকল্পের সূচনা উপলক্ষে আয়োজিত একঅনুষ্ঠানে যোগ দেবেন প্রধানমন্ত্রী শ্রী নরেন্দ্র মোদী।
উল্লেখ্য, তেল ও গ্যাসের পর্যাপ্ত মজুত ভাণ্ডার রয়েছেরাজস্থানে।
তা আহরণের লক্ষ্যে এই প্রকল্পটি হ’ল ঐ রাজ্যের প্রথম শোধনাগার।
এটিকে ৯এমএমটিপিএ শোধনাগার তথা পেট্রো রসায়ন প্রকল্প হিসাবে গড়ে তোলার চিন্তাভাবনা রয়েছে।প্রকল্পটি গড়ে তুলতে ৪৩ হাজার কোটি টাকা ব্যয় হবে বলে অনুমান করা হচ্ছে।প্রকল্পটির যৌথ রূপকার এইচপিসিএল ও রাজস্থান সরকার।
আগামী কালের অনুষ্ঠানে রাজস্থানের রাজ্যপাল ওমুখ্যমন্ত্রী সহ কয়েকজন কেন্দ্রীয় মন্ত্রীও উপস্থিত থাকবেন বলে আশা করা হচ্ছে।
এদিনের এই অনুষ্ঠান উপলক্ষে এক জনসমাবেশেও ভাষণ দেবেনপ্রধানমন্ত্রী।
PG/SKD/SB
