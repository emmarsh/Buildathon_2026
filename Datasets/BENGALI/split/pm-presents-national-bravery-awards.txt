সোমবার,দেশের ২৫ জন ছেলেমেয়ের হাতে জাতীয় সাহসিকতা পুরস্কার তুলে দিলেন প্রধানমন্ত্রীশ্রী নরেন্দ্র মোদী।
পুরস্কারবিজয়ীদের সঙ্গে আলাপচারিতার সময় প্রধানমন্ত্রী বলেন যে সাহসিকতার যে কোন কাজেরমধ্যে মনোবল ও দ্রুত সিদ্ধান্ত গ্রহণের ক্ষমতার পরিচয় পাওয়া যায়।
শুধুমাত্রপুরস্কার লাভই যাতে তাদের জীবনের একমাত্র উদ্দেশ্য না হয়ে ওঠে, সে সম্পর্কেও সতর্কথাকতে বলেন তিনি।
বরং, এই পুরস্কার অর্জনকে জীবনে ভালো কাজের এক শুভ সূচনা বলে মনেকরা যেতে পারে।
নেতাজিসুভাষ চন্দ্র বসুর জন্মবার্ষিকীর দিনটির তাৎপর্যের কথা পুরস্কার বিজয়ীদের স্মরণকরিয়ে দিয়ে প্রধানমন্ত্রী বলেন যে দেশনেতাদের জীবনী গ্রন্থ, ক্রীড়াবিদদের জীবনকাহিনী এবং যাঁরা জীবনে মহত্বের স্বাক্ষর রেখেছেন, তাঁদের সম্পর্কে রচিত গ্রন্থ আরওবেশি করে পড়া উচিৎ।
শ্রীমোদী বলেন, সাহসিকতা হল এক বিশেষ ধরনের মানসিক গঠন।
সুস্বাস্থ্য আমাদের অনেক দিকদিয়েই বড় হয়ে উঠতে সাহায্য করে।
কিন্তু মূল চালিকাশক্তি হল মন।
সুতরাং, আমাদেরসকলেরই বলিষ্ঠ মানসিকতার অধিকারী হওয়া প্রয়োজন।
যে খ্যাতি ও প্রশংসা শিশুরাসাহসিকতার জন্য অর্জন করছে তা যাতে কোনভাবেই জীবনে উন্নতির পথে বাধা হয়ে না দাঁড়ায়সেদিকও দৃষ্টি রাখতে হবে তাদের।
অনুষ্ঠানেউপস্থিত ছিলেন কেন্দ্রীয় নারী ও শিশুকল্যাণ মন্ত্রী শ্রীমতী মানেকা গান্ধীও।
প্রসঙ্গতউল্লেখ্য, জাতীয় সাহসিকতা পুরস্কার প্রকল্পটির সূচনা হয় ভারতীয়শিশুকল্যাণ পরিষদের (আই সি সি ডব্ল্যু) উদ্যোগে।
যে সমস্ত শিশু বুদ্ধি ও সাহসিকতারস্বাক্ষর রেখেছে, তাদের উৎসাহদানের লক্ষ্যেই সূচনা এই পুরস্কার প্রকল্পটির।
PG/SKD/DM
