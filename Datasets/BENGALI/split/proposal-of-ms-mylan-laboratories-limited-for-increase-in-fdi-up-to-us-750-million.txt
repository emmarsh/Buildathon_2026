প্রধানমন্ত্রী শ্রী নরেন্দ্র মোদির পৌরোহিত্যে বৃহস্পতিবার কেন্দ্রীয় মন্ত্রীসভার বৈঠকে মায়লান লুক্সেমবার্গ সংস্থা (এবং/অথবা মায়লান গ্রুপ বি.ভি.
নেদারল্যান্ড) কর্তৃক মায়লান ল্যাবেরেটরিস্ লি: (এমএলএল)-এ প্রত্যক্ষ বিদেশি বিনিয়োগ (এফডিআই) বাড়িয়ে ৭৫০ মিলিয়ন ডলার করার ব্যাপারে অর্থনৈতিক দপ্তরের প্রস্তাব অনুমোদন করেছে।
এই অনুমোদনের ফলে ৭৫০ মিলিয়ন ডলার মূল্যের এফডিআই দেশে আসবে।
তবে ১২টি শর্ত সাপেক্ষে এফডিআই-র এই প্রস্তাব অনুমোদন করা হয়েছে।
অন্যান্য শর্তের মধ্যে কর সংক্রান্ত কয়েকটি শর্ত এক্ষেত্রে উল্লেখযোগ্য।
মেসার্স জয় ফার্মা লিমিটেড নামের একটি সংস্থার শেয়ার কেনার জন্য মায়লান গ্রুপ দ্বিতীয় দফায় বিদেশি তহবিল লেনদেন করবে।
এই শেয়ার কেনা-বেচা, ডিভিডেন্ট বা সুদ ইত্যাদির ক্ষেত্রে আয়কর আইন, ১৯৬১ এবং অন্য নিয়মানুসারে ক্যাপিটেল গেইনস-এর কর ইত্যাদি দিতে হবে।
সংস্থা কর্তৃক কর ছাড়ের আবেদন স্বাধীনভাবে বিচার করবে কর সংক্রান্ত দপ্তর।
এফডিআই-এর জন্য অনুমোদন কোনভাবেই কর সম্পর্কিত বিভিন্ন বিষয়ে তদন্তের হাত থেকে সংস্থাকে রক্ষা করতে ব্যবহার করা যাবে না।
এছাড়া উৎপাদন এবং গবেষণা ও বিকাশ (আর এন্ড ডি) সংক্রান্ত কিছু শর্তও আরোপ করা হয়েছে।
SC/JC/S
