চীনের প্রতিরক্ষা মন্ত্রী জেনারেল উই ফিংঘে মঙ্গলবার প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করেন।
প্রধানমন্ত্রী মোদী প্রতিরক্ষা ও সামরিক ক্ষেত্রে আদান-প্রদান সহ ভারত ও চীনের মধ্যে বিভিন্ন স্তরে উচ্চ পর্যায়ের যোগাযোগ বৃদ্ধি পাওয়ার বিষয়টির প্রশংসা করেন।
ভারত-চীন সম্পর্ককে বিশ্বের স্থিতিশীলতা রক্ষার একটি গুরুত্বপূর্ণ বিষয় হিসাবে উল্লেখ করে প্রধানমন্ত্রী বলেন, সীমান্তে শান্তি ও সুস্থিতি বজায় রাখা ভারত ও চীন উভয় দেশেরই পরিণত মনস্কতার ইঙ্গিত বহন করে।
প্রয়োজনে নিজেদের মধ্যে সমস্ত রকম মতভেদ দূর করে যাবতীয় বিতর্ক দূরে রাখার কথাও প্রধানমন্ত্রী উল্লেখ করেন।
প্রধানমন্ত্রী মোদী সম্প্রতি চীনের রাষ্ট্রপতি শি জিংপিং-এর সঙ্গে উহান, ক্যুইনডাও এবং জোহানেসবার্গে বৈঠকে মিলিত হওয়ার কথা বিশেষভাবে স্মরণ করেন।
CG/BD/SB
