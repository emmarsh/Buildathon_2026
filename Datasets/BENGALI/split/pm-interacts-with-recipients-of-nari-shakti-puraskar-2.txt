প্রধানমন্ত্রী শ্রী নরেন্দ্র মোদী আজ (৯ই মার্চ) নারী শক্তি পুরস্কার জয়ীদের সঙ্গে মিলিত হন এবং তাঁদের সঙ্গে বিভিন্ন বিষয়ে মতবিনিময় করেন।
পুরস্কার জয়ীদেরকে তাঁদের সাফল্যের জন্য অভিনন্দন জানিয়ে প্রধানমন্ত্রী বলেন, এঁদের সাফল্য অন্যদের কাছে প্রেরণাস্বরূপ।
পুরস্কার জয়ীদেরকে তিনি নিজ নিজ ক্ষেত্রে আরও এগিয়ে যাওয়ার পরামর্শ দেন।
স্বচ্ছ ভারত অভিযান প্রসঙ্গে প্রধানমন্ত্রী বলেন, এই অভিযানের ক্ষেত্রে মহিলারা যে গুরুত্ব দিয়েছেন, তা এর সাফল্যকে ব্যাপকভাবে প্রতিফলিত করে।
প্রয়াগরাজে সদ্য সমাপ্ত কুম্ভ মেলার কথা উল্লেখ করে শ্রী মোদী বলেন, এবার সর্বাধিক আলোচিত বিষয়ের মধ্যে রয়েছে এই মেলার পরিষ্কার-পরিচ্ছন্নতা ও স্বাস্থ্যবিধানের ক্ষেত্রে উচ্চমান বজায় রাখা।
তিনি বলেন, স্বচ্ছতা এখন গণ-আন্দোলনে পরিণত হয়েছে।
শ্রী মোদী আরও বলেন, স্বচ্ছতা আন্দোলনের পরবর্তী পদক্ষেপ হল ‘বর্জ্য থেকে সম্পদ তৈরি’।
প্রধানমন্ত্রী ‘মিশন ইন্দ্রধনুষ’ কর্মসূচির মাধ্যমে অপুষ্টি দূরীকরণ এবং টিকাকরণের মতো গুরুত্বপূর্ণ বিষয়গুলির কথাও উল্লেখ করেন।
অপুষ্টি দূরীকরণ এবং টিকাকরণ – এই দুটি ক্ষেত্রেই সাফল্য সুনিশ্চিত করতে মহিলাদের গুরুত্বপূর্ণ ভূমিকা রয়েছে।
এই উপলক্ষে আয়োজিত অনুষ্ঠানে কেন্দ্রীয় মহিলা ও শিশুকল্যাণ মন্ত্রী শ্রীমতী মানেকা গান্ধী উপস্থিত ছিলেন।
CG/BD/DM/
