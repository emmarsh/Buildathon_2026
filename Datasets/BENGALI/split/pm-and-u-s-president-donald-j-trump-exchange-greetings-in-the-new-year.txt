প্রধানমন্ত্রী শ্রী নরেন্দ্র মোদী ও মার্কিন রাষ্ট্রপতি ডোনাল্ড ট্রাম্প গতসন্ধ্যায় টেলিফোনে বার্তালাপের সময় পরস্পরকে নববর্ষের শুভেচ্ছা জানান।
২০১৮-তে ভারত-মার্কিন কৌশলগত অংশীদারিত্বে অগ্রগতির ব্যাপারে উভয় নেতাই সন্তোষ প্রকাশ করেন।
দুই শীর্ষ নেতাই সদ্য শুরু হওয়া ২+২ আলোচনা এবং প্রথমবার জাপানকে সঙ্গে নিয়ে ত্রিস্তরীয় শীর্ষ বৈঠক আয়োজনের প্রয়াসের প্রশংসা করেন।
ভারত-মার্কিন যুক্তরাষ্ট্রের মধ্যে প্রতিরক্ষা, সন্ত্রাস দমন ও শক্তিক্ষেত্র সহ আঞ্চলিক ও আন্তর্জাতিক বিভিন্ন বিষয়ে দ্বিপাক্ষিক সহযোগিতা বৃদ্ধির ব্যাপারে উভয় নেতা ইতিবাচক মনোভাব প্রকাশ করেন।
২০১৯-এ ভারত-মার্কিন দ্বিপাক্ষিক সম্পর্ককে আরও মজবুত করার লক্ষে একযোগে কাজ চালিয়ে যাওয়ার বিষয়েও দুই শীর্ষ নেতা সম্মত হন।
CG/BD/NS/…
