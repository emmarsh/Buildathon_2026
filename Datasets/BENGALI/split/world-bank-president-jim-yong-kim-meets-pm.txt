বিশ্ব ব্যাঙ্কের প্রেসিডেন্ট ডঃ জিম ইয়ং কিম নতুন দিল্লিতে প্রধানমন্ত্রী শ্রী নরেন্দ্র মোদীর সঙ্গে আজ সাক্ষাৎ করলেন।
এই বৈঠকের সময় প্রধানমন্ত্রী ভারতের প্রতি বিশেষত, স্মার্টসিটি, গঙ্গা পুনরুজ্জীবন, কর্মমুখী দক্ষতা উন্নয়ন, স্বচ্ছ ভারত, সকলের জন্য বিদ্যুৎ প্রভৃতি অগ্রাধিকারমূলক ক্ষেত্রে বিশ্ব ব্যাঙ্কের নিরন্তর সমর্থনের জন্য এই বিশ্ব সংস্থার প্রশংসা করেন।
ডঃ কিম বলেন, এইসব কর্মসূচিতে যে উচ্চাকাঙ্খী লক্ষ্যমাত্রা ধার্য হয়েছে, তা তাঁকে মুগ্ধ করেছে।
ভারতের মতো যেসব দেশ পরিবেশগতভাবে সুস্থায়ী পথে চলার চেষ্টা করছে তাদের জলবায়ু পরিবর্তন সংক্রান্ত বিষয়ে অর্থ যোগানোর প্রয়োজনীয়তার ওপর প্রধানমন্ত্রী গুরুত্ব দেন।
ডঃ কিম বিশ্ব ব্যাঙ্ক এ ব্যাপারে অতি সক্রিয় ভূমিকা নেবে এবং এই কর্মসূচিকে পুরোপুরি সমর্থন জানাবে বলেও প্রধানমন্ত্রীকে আশ্বাস দেন।
এ প্রসঙ্গে ডঃ কিম বাণিজ্যের উদ্যোগকে সরল করে তোলা, বিশেষ করে, উপকরণগত ক্ষেত্রে এই লক্ষ্যে ভারতের দ্রুত অগ্রগতির প্রশংসা করেন।
প্রধানমন্ত্রী এবং ডঃ কিম উভয়েই বিভিন্ন বিষয় নিয়ে আলোচনা করেন এবং সহযোগিতার সম্ভাব্য ক্ষেত্রগুলির প্রসঙ্গে কথা বলেন।
PG/SB/S
