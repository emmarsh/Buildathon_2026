প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রীসভা পাঞ্জাবের রাভি নদীর ওপর শাহপুরকান্দী নদী বাঁধ প্রকল্পটি রূপায়ণ করার বিষয়ে অনুমোদন দিয়েছে।
২০১৮-১৯ থেকে ২০২২-২৩ সালের মধ্যে পাঁচ বছরের জন্য কেন্দ্র ৪৮৫ কোটি ৩৮ লক্ষ টাকা আর্থিক সাহায্য দেবে।
এই প্রকল্প কার্যকর করা হলে রাভি নদীর জল যথাযথভাবে ব্যবহার করা সম্ভব হবে।
বর্তমানে পাকিস্তানে বয়ে গিয়ে এই নদীর জল বেশ কিছু পরিমাণ নষ্ট হয়।
এই প্রকল্পটি কার্যকর করা হলে পাঞ্জাবে ৫ হাজার হেক্টর জমিতে এবং জম্মু ও কাশ্মীরের ৩২ হাজার ১৭৩ হেক্টর জমিতে জলসেচ করা সম্ভব হবে।
নাবার্ডের মাধ্যমে শাহপুরকান্দী নদী বাঁধ প্রকল্পের জন্য কেন্দ্রের তরফে অর্থ সহায়তা দেওয়া হবে।
কেন্দ্রীয় সহায়তায় পাঞ্জাব সরকার এই প্রকল্পটি কার্যকর করবে।
২০২২ সালের জুন মাসের মধ্যে এই প্রকল্প সম্পূর্ণ হবে।
SSS/PM/SB
