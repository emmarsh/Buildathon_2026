প্রধানমন্ত্রী শ্রী নরেন্দ্র মোদী সোমবার ১১ ফেব্রুয়ারি, ২০১৯ তারিখে উত্তর প্রদেশের গ্রেটার নয়ডায় ইন্ডিয়া এক্সপো সেন্টারে পেট্রোটেক – ২০১৯ শীর্ষক অনুষ্ঠানের উদ্বোধন করবেন।
তিনি এর উদ্বোধনী অনুষ্ঠানেও ভাষণ দেবেন।
পেট্রোটেক – ২০১৯ হ’ল ভারতের ফ্ল্যাগশিপ হাইড্রো কার্বন কনফারেন্স।
কেন্দ্রীয় পেট্রোলিয়াম ও প্রাকৃতিক গ্যাস মন্ত্রকের উদ্যোগে ত্রয়োদশ আন্তর্জাতিক তেল ও প্রাকৃতিক গ্যাস সম্মেলন ও প্রদর্শনী, পেট্রোটেক – ২০১৯ – এর আয়োজন করা হচ্ছে।
১০ থেকে ১২ই ফেব্রুয়ারি পর্যন্ত তিনদিনের এই বিশাল সম্মেলনে ভারতের তেল ও প্রাকৃতিক গ্যাস ক্ষেত্রের সাম্প্রতিক বাজার এবং বিনিয়োগকারী সহায়ক উন্নয়নমূলক বিভিন্ন বিষয় তুলে ধরা হবে।
অংশীদার দেশগুলির শক্তি দপ্তরের ৯৫ জন মন্ত্রী ছাড়াও ৭০টি দেশের প্রায় ৭ হাজার প্রতিনিধি এই সম্মেলনে যোগ দেবেন।
সম্মেলনের পাশাপাশি, গ্রেটার নয়ডার এক্সপোমার্টে প্রায় ২০ হাজার বর্গমিটার এলাকা জুড়ে একটি প্রদর্শনীর আয়োজন করা হচ্ছে।
১৩টি দেশের প্যাভিলিয়ন থাকবে এই সম্মেলনে।
৪০টি দেশের প্রায় ৭৫০ জন প্রদর্শক সেখানে উপস্থিত থাকবেন।
‘মেক ইন ইন্ডিয়া’ এবং পুনর্নবীকরণযোগ্য শক্তি সহ বিভিন্ন বিষয়ে তাঁরা তুলে ধরবেন।
প্রধানমন্ত্রী শ্রী নরেন্দ্র মোদী ইতিপূর্বে ২০১৬ সালের ৫ই ডিসেম্বর দ্বাদশ পেট্রোটেক – ২০১৬ ‘র উদ্বোধন করেছিলেন।
তিনি বলেছিলেন, ভারতের শক্তি ক্ষেত্রের চারটি স্তম্ভ রয়েছে।
এগুলি হ’ল – শক্তির সম্ভাবনা, শক্তি ক্ষেত্রে দক্ষতা, শক্তি ক্ষেত্রের ধারাবাহিক বিকাশ এবং শক্তি ক্ষেত্রের নিরাপত্তা।
তিনি আন্তর্জাতিক ক্ষেত্রের হাইড্রো কার্বন সংস্থাগুলিকে ভারতে ব্যবসা-বাণিজ্যের ক্ষেত্রে বিভিন্ন সম্ভাবনাগুলির সুযোগ গ্রহণের আমন্ত্রণ জানিয়েছিলেন।
CG/SB
