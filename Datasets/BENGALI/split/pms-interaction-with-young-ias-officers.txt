১৭০ জন নবীন আইএএস আধিকারিকদের সঙ্গে আজ এক আলাপচারিতায় মিলিত হলেন প্রধানমন্ত্রী শ্রী নরেন্দ্র মোদী।
কেন্দ্রীয় সরকারের বিভিন্ন দপ্তরে তাঁরা সম্প্রতি সহকারী সচিব পদে নিযুক্ত হয়েছেন।
দপ্তরের বাইরে কাজের অভিজ্ঞতা অর্থাৎ ফিল্ড ট্রেনিং সম্পর্কে অভিজ্ঞতা বিনিময়ে আগ্রহী হয়ে ওঠার জন্য আধিকারিকদের উৎসাহিত করেন প্রধানমন্ত্রী।
জন অংশীদারিত্ব, তথ্যের যোগান, সহায়সম্পদের সর্বোচ্চ সদ্ব্যবহার এবং সরকারি প্রশাসন ও পরিচালন ব্যবস্হার ওপর সাধারণ মানুষের আস্হার মতো বিষয়গুলি সম্পর্কেও তরুণ আধিকারিকদের সঙ্গে আলোচনা করেন তিনি।
‘গ্রাম স্বরাজ অভিযান’ এবং ‘আষুষ্মান ভারত’-এর মতো কেন্দ্রীয় সরকারের সাম্প্রতিক উদ্যোগ ও কর্মসূচিগুলির কথাও উঠে আসে তাঁদের আলাপচারিতায়।
প্রধানমন্ত্রীর দপ্তরের প্রতিমন্ত্রী ডঃ জিতেন্দ্র সিং এবং কেন্দ্রীয় কর্মী ও প্রশিক্ষণ দপ্তরের প্রবীণ আধিকারিকরাও উপস্হিত ছিলেন প্রধানমন্ত্রীর সঙ্গে তরুণ আধিকারিকদের আলোচনা ও মতবিনিময়কালে।
CG/SKD/NS/
