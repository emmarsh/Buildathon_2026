প্রধানমন্ত্রী শ্রী নরেন্দ্র মোদীর পৌরহিত্যে অনুষ্ঠিত কেন্দ্রীয় মন্ত্রিসভার বৈঠকে আজ কেন্দ্রীয় শ্রম ও কর্মসংস্হান মন্ত্রক, খনি নিরাপত্তা সংক্রান্ত মহানির্দেশকের দপ্তর (ডিজিএমএস) এবং অস্ট্রেলিয়ার কুইন্সল্যান্ড সরকারের অধীন প্রাকৃতিক সম্পদ, খনি এবং শক্তি দপ্তরের মধ্যে সমঝোতাপত্র স্বাক্ষর করার প্রস্তাব আজ অনুমোদন করা হয়েছে।
এই মৌ স্বাক্ষরের ফলে ডিজিএমএস এবং অস্ট্রেলিয়ার খনিতে নিরাপত্তা বজায় রাখা এবং একইসঙ্গে পরীক্ষা-নিরীক্ষা ও গবেষণার কাজ চালানোর জন্য সেফটি ইনি মাইনস টেস্টিংস অ্যান্ড রিসার্চ স্টেশন বা সিমটার্স-র মধ্যে অংশীদারিত্ব গড়ে উঠবে।
উল্লেখ্য, যেসব ক্ষেত্রে এই অংশীদারিত্ব গড়ে তোলা হবে তার মধ্যে রয়েছে ১) বিপদ-ভিত্তিক নিরাপত্তা ব্যবস্হাপনা এবং প্রশিক্ষণদান ২) সম্মেলন, সেমিনার ও অন্যান্য প্রযুক্তিমূলক বৈঠকের আয়োজন বা পেশাগত নিরাপত্তা ও স্বাস্হ্য সংক্রান্ত আকাদেমি গড়ে তোলা এবং ৩) ডিজিএমএস-এর গবেষণা সংক্রান্ত রসায়নাগারের আধুনিকীকরণ।
প্রসঙ্গত, সমঝোতাপত্রটি স্বাক্ষরের তারিখ থেকে কার্যকর হবে এবং তিন বছরের জন্য তা বহাল থাকবে।
CG/SSS/NS/
