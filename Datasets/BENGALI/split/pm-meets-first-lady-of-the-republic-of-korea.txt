প্রধানমন্ত্রী শ্রী নরেন্দ্র মোদী আজ কোরিয়ার ফার্স্ট লেডি কিম জং সু-র সঙ্গে সাক্ষাৎ করেছেন।
ফার্স্ট লেডি কিম প্রধানমন্ত্রী মোদীর আমন্ত্রণে ভারত সফর করছেন।
তিনি আগামীকাল অযোধ্যায় উত্তর প্রদেশ সরকার আয়োজিত দীপ উৎসবের প্রধান অতিথি হবেন।
রানী সুরীরত্ন নতুন স্মারক উদ্বোধনী অনুষ্ঠানেও যোগ দেবেন।
অযোধ্যা ও কোরিয়ার মধ্যে গভীর ঐতিহাসিক সম্পর্ক রয়েছে।
অযোধ্যার রাজকন্যা সুরীরত্ন প্রায় ২ হাজার বছর আগে কোরিয়ায় গিয়ে সেখানকার রাজা সুরো’র সঙ্গে বিবাহ বন্ধনে আবদ্ধ হন।
আজকের বৈঠকে প্রধানমন্ত্রী ও ফার্স্ট লেডি কিম ভারত ও কোরিয়ার মধ্যে গভীর আধ্যাত্মিক ও নাগরিক যোগাযোগের বিষয়ে আলোচনা করেন।
দু’দেশের মধ্যে জনসংযোগ আরও বাড়াতে মতবিনিময় করেন তাঁরা।
ফার্স্ট লেডি কিম সিওল শান্তি পুরস্কার জয়ের জন্য প্রধানমন্ত্রীকে অভিনন্দন জানান।
প্রধানমন্ত্রী বলেন, এই সম্মান ভারতের জনগণের।
প্রধানমন্ত্রী বিশেষভাবে গত জুলাই মাসে কোরিয়ার রাষ্ট্রপতি মুন জাই ইনের সফল ভারত সফরের উল্লেখ করেন।
কোরিয়ার রাষ্ট্রপতির এই সফর ভারত ও কোরিয়া প্রজাতন্ত্রের বিশেষ কৌশলগত অংশীদারিত্বে নতুন গতি সঞ্চার করেছে।
CG/PM/SB…
