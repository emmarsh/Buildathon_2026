পর্বতারোহনে অভিজ্ঞতা সম্পন্ন ৪০ জনের একটি অভিযাত্রী দল গঙ্গা নদী পরিষ্কারের বিষয়ে সচেতনতা বৃদ্ধি করতে অভিযানে রওনা হবেন।
তার আগে দলের সদস্যরা আজ প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করেন।
অভিযাত্রী দলে আটজন এভারেস্টজয়ী পর্বতারোহী রয়েছেন।
দলের নেতৃত্বে থাকবেন ভারতের প্রথম এভারেস্টজয়ী মহিলা শ্রীমতী বাচেন্দ্রী পাল।
“মিশন গঙ্গে” অভিযানটি কেন্দ্রীয় সরকারের ‘নমামী গঙ্গে’ কর্মসূচি দ্বারা অনুপ্রাণিত।
একমাসরে এই রাফ্টিং অভিযানে, অভিযাত্রী দলটি গঙ্গাবক্ষে হরিদ্বার থেকে পাটনা পর্যন্ত যাত্রা করবে।
যাত্রাপথে এই দলটি বিজনোর, নারোরা, ফারুকাবাদ, কানপুর, এলাহাবাদ, বারাণসী ও বক্সার সহ নয়টি শহরে গঙ্গানদী পরিষ্কার সম্বন্ধে সচেতনতা প্রসারের কর্মসূচিতে অংশ নেবে।
গঙ্গা তীরবর্তী এই স্হানগুলিতে দলের সদস্যরা পরিচ্ছন্নতা বিষয়ক নানা কর্মকান্ডেও অংশ নেবেন।
অভিযাত্রী দলের সঙ্গে আপালচারিতার সময় প্রধানমন্ত্রী দলের সদস্যদের এই উদ্যোগ গ্রহণের জন্য প্রশংসা করেন।
গঙ্গানদীকে পরিচ্ছন্ন ও সদা প্রবহমান রাখার গুরুত্ব উল্লেখ করেন প্রধানমন্ত্রী।
দলের সদস্যদের তিনি বিভিন্ন শহর অতিক্রম করে যাবার সময় সেখানকার স্কুল-পড়ুয়াদের মধ্যে পরিচ্ছন্ন গঙ্গা সম্বন্ধে সচেতনতা গড়ে তোলার প্রয়াস চালাতে বলেন।
CG/SC/NS/
