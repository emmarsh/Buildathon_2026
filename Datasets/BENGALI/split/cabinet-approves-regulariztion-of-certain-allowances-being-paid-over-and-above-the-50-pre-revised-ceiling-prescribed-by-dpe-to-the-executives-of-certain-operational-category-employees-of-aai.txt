প্রধানমন্ত্রী শ্রী নরেন্দ্র মোদীর পৌরহিত্যে বুধবার কেন্দ্রীয় মন্ত্রিসভার বৈঠকে ভারতের বিমানবন্দর কর্তৃপক্ষের কয়েক শ্রেণীর আধিকারিকের জন্যভাতার সর্বোচ্চ সীমার বাইরে প্রদত্ত নির্দিষ্ট কিছু ভাতা (রেটিং ভাতা, মানসিক চাপ মোকাবিলা সংক্রান্ত ভাতা, দক্ষতা ভাতা, উড়ান ভাতা এবং নির্দেশকদের জন্য বিশেষ ভাতা) বিষয়ে ডিপিই-র সুপারিশ অনুসারে ভাতার সর্বোচ্চ সীমার বাইরে প্রদত্ত নির্দিষ্ট ভাতার অর্ধেক (বেতন সংস্কারের আগে)/২৫ শতাংশ (বেতন সংস্কারের পর) পরিমাণকে নিয়মিতকরণের সিদ্ধান্ত অনুমোদন করা হয়।
বিমানবন্দরের কর্মতৎপরতার সঙ্গে প্রত্যক্ষভাবে যুক্ত আধিকারিক, এয়ার ট্রাফিক কন্ট্রোলার, কম্যুনিকেশন অফিসার এবং পাইলটদের মতো কর্মীরা এই সুবিধা পাবেন।
এইসব কর্মী ও আধিকারিকদের কাজের সঙ্গে অত্যন্ত উচ্চ পর্যায়ের দক্ষতা ও জ্ঞান প্রয়োগের বিষয়টি জড়িয়ে আছে।
এছাড়া, সুনির্দিষ্ট কিছু মানসিক দক্ষতার বাস্তব প্রয়োগের কাজটিও তাঁদের করতে হয়।
দেশ জুড়ে বিমান পরিষেবা এবং বিমানবন্দরের কাজকর্ম আগের তুলনায় বহু গুণ বৃদ্ধি পাওয়ায় আমাদের দেশের উড়ান পরিষেবাকে নিরাপদ রাখতে এবং সর্বোচ্চ গুণমানসম্পন্ন প্রশিক্ষিত কর্মীদের এই পেশায় আকৃষ্ট করতে তাঁদের আর্থিক ক্ষতিপূরণ সামঞ্জস্যপূর্ণ করার সিদ্ধান্ত নেওয়া হয়েছে।
CG/PB/SB…
