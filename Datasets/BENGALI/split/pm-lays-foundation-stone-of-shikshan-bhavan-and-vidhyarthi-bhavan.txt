প্রধানমন্ত্রী শ্রী নরেন্দ্র মোদী আজ গুজরাটের আদলাজে অন্নপূর্ণা ধাম পরিষদে শিক্ষণ ভবন ও বিদ্যার্থী ভবনের শিলান্যাস করলেন।
অনুষ্ঠানে উপস্থিত জনসাধারণের উদ্দেশে এক ভাষণে প্রধানমন্ত্রী বলেন যে, ভারতে যুগে যুগে নানা সমস্যা সমাধানের কাজে সামাজিক ক্ষেত্রের অগ্রণী ভূমিকা পালনের সমৃদ্ধ পরম্পরা রয়েছে।
তিনি উল্লেখ করেন যে, শিক্ষা ও সেচ ব্যবস্থার উন্নয়নে বিভিন্ন সম্প্রদায় সংঘবদ্ধভাবে এগিয়ে এসেছে।
এমন সামাজিক উদ্যোগগুলির মানুষের বিশেষভাবে কল্যাণসাধিত হয়েছে বলেও প্রধানমন্ত্রী জানান।
সর্দার বল্লভ ভাই প্যাটেল-কে স্মরণ করে প্রধানমন্ত্রী বলেন যে, সর্দার প্যাটেলের সমবায় ক্ষেত্রের প্রয়াসগুলি কখনও ভোলা উচিৎ নয়।
প্রধানমন্ত্রী গুজরাটের জনসাধারণকে খাদ্য প্রক্রিয়াকরণের ক্ষেত্রে কাজ করার আহ্বান জানান।
তিনি আরও বলেন যে, এই রকম মূল্য সংযুক্তিকরণ কৃষক ও শিল্প – দুটি ক্ষেত্রকেই উপকৃত করবে।
মা অন্নপূর্ণাকে শ্রদ্ধা জ্ঞাপন করে প্রধানমন্ত্রী বলেন যে, অন্নপূর্ণা ধাম পরিষদের উচিৎ সমাজকে শক্তি যোগানো, যাতে লিঙ্গ বৈষম্য দূর করে সকলের সমৃদ্ধি নিশ্চিত করা যায়।
CG/SC/SB
