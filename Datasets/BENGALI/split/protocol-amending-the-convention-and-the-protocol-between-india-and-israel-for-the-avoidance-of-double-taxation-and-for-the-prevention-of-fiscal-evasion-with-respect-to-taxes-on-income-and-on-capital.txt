দ্বৈত কর প্রথা বিলোপ এবং আয় ও মূলধনের ওপর কর ফাঁকির প্রবণতা রোধ করতে কেন্দ্রীয় মন্ত্রিসভা ভারত ও ইজরায়েলের মধ্যে যে কনভেনশন চালু রয়েছে, তার সংশোধনে সম্মতি দিয়েছে।
প্রধানমন্ত্রী শ্রী নরেন্দ্র মোদীর নেতৃত্বে আজ কেন্দ্রীয় মন্ত্রিসভার বৈঠকে এ সংক্রান্ত প্রোটোকলটিকে অনুমোদন দেওয়া হয়।
এই প্রোটোকল অনুযায়ী আন্তর্জাতিক ব্যবস্থার পরিপ্রেক্ষিতে কর সংক্রান্ত বিষয়ে তথ্য বিনিময় করা হয়।
ব্যাঙ্ক সম্পর্কেও তথ্য এই বিনিময়ের আওতায় পড়ে।
উল্লেখ্য, বর্তমানে ভারত ও ইজরায়েলের মধ্যে দ্বৈত কর পরিহার সংক্রান্ত যে কনভেনশনটি কার্যকর রয়েছে, সেটি স্বাক্ষরিত হয় ১৯৯৬ সালে।
পরে, ভারত ও ইজরায়েল দুটি দেশই এই কনভেনশনের তথ্য বিনিময় সংক্রান্ত ২৭ নং অনুচ্ছেদটির সংশোধনের সিদ্ধান্ত নেয়।
PG/SKD/SB/S
