সরকারি প্রশাসন ও পরিচালন ব্যবস্থায় পরিবর্তন তথা রূপান্তরের যে আহ্বান প্রধানমন্ত্রী কেন্দ্রীয় সচিবদের কাছে জানিয়েছিলেন, তাতে সাড়া দিয়ে সচিবদের একটি দল এ সম্পর্কিত কিছু চিন্তাভাবনা পেশ করেন প্রধানমন্ত্রী শ্রী নরেন্দ্র মোদীর কাছে।
মূলত, ‘সুস্থ ভারত, শিক্ষিত ভারত’ সম্পর্কিত কিছু নতুন চিন্তাভাবনার প্রতিফলন ঘটেছে সচিবদের পেশ করা প্রস্তাবগুলিতে।
প্রধানমন্ত্রীর সঙ্গে কেন্দ্রীয় সচিবদের সাক্ষাৎকারকালে উপস্থিত ছিলেন দুই কেন্দ্রীয় মন্ত্রী শ্রী রাজনাথ সিং ও শ্রী মনোহর পাররিকর এবং নিতি আয়োগের ভাইস চেয়ারম্যান শ্রী অরবিন্দ পানাগারিয়া।
প্রস্তাব পেশের পর তাঁদের অনেকেই সংশ্লিষ্ট বিষয়গুলির ওপর তাঁদের সুচিন্তিত মতামত ব্যক্ত করেন।
এ পর্যন্ত কেন্দ্রীয় সচিবদের চারটি দল প্রধানমন্ত্রীর কাছে তাঁদের নতুন চিন্তাভাবনা সম্বলিত বিভিন্ন প্রস্তাব পেশ করেছেন।
PG/SKD/DM/
