“গর্ভদান (নিয়ন্ত্রণ) বিল, ২০১৬” বিল পেশ করার অনুমতি দিল কেন্দ্রীয়মন্ত্রিসভা।
প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয়মন্ত্রিসভার বৈঠকে আজ এই মর্মে একটি সিদ্ধান্ত গ্রহণ করা হয়।
প্রস্তাবিত বিলে গর্ভদান সম্পর্কিত জাতীয় পর্ষদ গঠন করার মাধ্যমেগর্ভদানের বিষয়টি নিয়ন্ত্রণ করার কথা বলা হয়েছে।
এই পর্ষদ গঠন করা হবে কেন্দ্র ওরাজ্য উভয় স্তরেই ।
বিলটি আইনে পরিণত হলে গর্ভদানের বিষয়টিনিয়ন্ত্রণের পাশাপাশি বাণিজ্যিক ও লাভজনক উদ্দেশ্যে গর্ভদান নিষিদ্ধ ঘোষণা করাহবে।
জম্মু ও কাশ্মীর ছাড়া ভারতের সর্বত্র প্রযোজ্য হবে এই আইনটি।
প্রস্তাবিত বিলের খসড়ায় কোন স্থায়ী কাঠামো গড়ে তোলার কথা বলা হয়নি।
এইউদ্দেশ্যে নতুন কোন পদ সৃষ্টিরও উল্লেখ নেই খসড়াটিতে।
উপরন্তু, জাতীয় ওরাজ্যস্তরের গর্ভদান সংক্রান্ত পর্ষদের বৈঠক ছাড়া অন্যান্য ক্ষেত্রে অতিরিক্তব্যয়েরও বোঝা থাকবে না এই বিলের আওতায়।
প্রসঙ্গত উল্লেখ্য, ভারতের আইন কমিশনের ২২৮তম প্রতিবেদনে বাণিজ্যিকউদ্দেশ্যে গর্ভদান সংক্রান্ত কাজকর্ম বন্ধ ও নিষিদ্ধ করার সুপারিশ করা হয়েছে।
তবে,বিবাহিত ভারতীয় দম্পতিরা বিশেষ ও প্রকৃত প্রয়োজনে গর্ভদানের সুযোগ যাতে গ্রহণ করতেপারেন তা নিশ্চিত করার কথাও বলা হয়েছে আইন কমিশনের ঐ প্রতিবেদনে।
PG/SKD/DM
