দেশের সাধারণ মানুষের সঙ্গে সফল যোগাযোগ স্হাপনের লক্ষ্যে পরিবেশ ও পরিস্হিতির প্রতি সংবেদনশীল হতে তরুণ আই.এ.এস.আধিকারিদের পরামর্শ দিলেন প্রধানমন্ত্রী শ্রী নরেন্দ্র মোদী।
আজ এখানে সহকারী সচিবদের এক অনুষ্ঠানের উদ্বোধনী পর্বে ভাষণদানকালে প্রধানমন্ত্রী ২০১৪ ব্যাচের আই.এ.এস.
আধিকারিকদের উদ্দেশ্যে বলেন যে নিজেদের শিক্ষা ও দক্ষতা বাড়িয়ে তোলার প্রভূত সুযোগ রয়েছে তাঁদের সামনে।
এ পর্যন্ত প্রশিক্ষণের মধ্য দিয়ে তাঁরা যে শিক্ষা ও দক্ষতা লাভ করেছেন, কর্মজীবনে তার থেকে অনেক অনেক বেশি শিক্ষা ও জ্ঞানের সঞ্চয় বৃদ্ধি পাবে তাঁদের।
আগামী তিন মাসে তাঁদের দক্ষতা আরও বাড়িয়ে তোলার দিকে নজর দিতে পরামর্শদেন প্রধানমন্ত্রী।
তিনি বলেন, এর ফলে যে দপ্তরগুলিতে তাঁরা নিযুক্ত থাকবেন সেখানকার কাজকর্মের গুনগত মানও অনেক উন্নত হবে।
সরকারি প্রশাসন ও পরিচালনের ক্ষেত্রে প্রযুক্তি ব্যবহারের ওপর গুরুত্ব দিয়ে শ্রী মোদী বলেন, সরকারি কাজকর্মে প্রযুক্তির প্রসার ও উন্নয়নের জন্য তরুণ আধিকারিকদের দৃষ্টি দেওয়া প্রয়োজন।
সরকারি পদাধিকার বলে কে উচ্চপদে আসীন বা কেঅধনস্ত আধিকারিক সে সম্পর্কে ভয়, ভীতি বা চিন্তা-ভাবনা না করে কেন্দ্রীয় সরকারের সহকারি সচিব পদে যুক্ত থাকা কালে আগামী তিন মাস বরিষ্ঠ ও উঁচুতলার আধিকারিকদের সঙ্গে নির্ভয়ে ও নির্দ্বিধায় কথাবার্তা বলার জন্য তরুণ আধিকারিকদের পরামর্শ দেন প্রধানমন্ত্রী।
প্রধানমন্ত্রী বলেন, ২০১৩ ব্যাচের আই.এ.এস.
আধিকারিকদের থেকে শুরুকরে প্রশিক্ষণের ক্ষেত্রে নতুন চিন্তা-ভাবনা নিয়ে আসা হয়েছে।
কর্মজীবনের শুরুতে তরুণ আই.এ.এস.
আধিকারিকরা যাতে কেন্দ্রীয় সরকারের কোন না কোন পদে নিযুক্ত থেকে কাজকরতে পারেন সেই ব্যবস্হা চালু হয়েছে।
অতীতে এই ধরনের সুযোগ আই.এ.এস.
আধিকারিদের সামনে সাধারনত খোলা ছিল না।
কেন্দ্রীয় কর্মী, জন অভিযোগ ও পেনশন দপ্তরেরপ্রতিমন্ত্রী ডঃ জীতেন্দ্র সিং সহ বরিষ্ঠ সরকারি আধিকারিরাও উপস্হিত ছিলেন আজকের অনুষ্ঠানে।
PG/ SKD/NS
