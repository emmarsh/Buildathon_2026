প্রধানমন্ত্রী শ্রী নরেন্দ্র মোদী আজ প্রাক্তন প্রধানমন্ত্রী ভারতরত্ন শ্রী অটল বিহারী বাজপেয়ীর সম্মানে একটি স্মারক কয়েন প্রকাশ করেছেন।
অনুষ্ঠানে ভাষণে প্রধানমন্ত্রী বলেন, শ্রী বাজপেয়ী আমাদের মধ্যে আর নেই, মন এখনও তা বিশ্বাস করতে চায় না।
বিশেষ এই ব্যক্তিত্বকে সমাজে সব শ্রেণীর জনগণ শ্রদ্ধা করতেন।
প্রধানমন্ত্রী বলেন, বহু বছর ধরেই শ্রী বাজপেয়ীর কন্ঠস্বর জনগণের কন্ঠস্বর ছিল।
বক্তা হিসাবে তিনি ছিলেন অপ্রতিদ্বন্দ্বী।
প্রধানমন্ত্রী বলেন, শ্রী বাজপেয়ী ছিলেন আমাদের দেশের অন্যতম সংগঠক।
রাজনৈতিক জীবনের এক দীর্ঘ সময়ে বাজপেয়ী বিরোধী বেঞ্চেই অতিবাহিত করেছেন।
তা সত্ত্বেও সর্বদাই তিনি দেশের স্বার্থে কথা বলেছেন, বলেও প্রধানমন্ত্রী মন্তব্য করেন।
তিনি বলেন, শ্রী বাজপেয়ী সর্বদাই গণতন্ত্রকে প্রাধান্য দিতে চেয়েছেন।
শ্রী বাজপেয়ী এখনও সকলের অনুপ্রেরণা হয়ে থাকবেন বলে শ্রী মোদী আস্থা ব্যক্ত করেন।
CG/PM/SB…
