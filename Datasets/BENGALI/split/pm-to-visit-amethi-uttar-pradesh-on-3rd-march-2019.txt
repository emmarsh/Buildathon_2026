প্রধানমন্ত্রী শ্রী নরেন্দ্র মোদী আগামীকাল (৩ মার্চ) উত্তরপ্রদেশের আমেঠি সফর করবেন।
আমেঠির কউহারে তিনি ইন্দো-রাশিয়া রাইফেল্স প্রাইভেট লিমিটেড জাতির উদ্দেশ উৎসর্গ করবেন।
ভারতের অর্ডিন্যান্স ফ্যাক্টরি এবং রাশিয়ার সংস্হার মধ্যে যৌথ উদ্যোগে গড়ে ওঠা ইন্দো-রাশিয়া রাইফেল্স প্রাইভেট লিমিটেড ভারত-রাশিয়া সহযোগিতার এক উজ্জ্বল মাইলফলক।
আমেঠির করওয়া অর্ডিন্যান্স ফ্যাক্টরিতে সর্বাধুনিক মডেলের কালাশনিকভ রাইফেল তৈরি হবে।
মেক ইন ইন্ডিয়া কর্মসূচির এক উজ্জ্বল দৃষ্টান্ত হিসাবে এই যৌথ উদ্যোগ দেশে সশস্ত্র বাহিনীগুলির ক্ষমতা বৃদ্ধি ছাড়াও জাতীয় নিরাপত্তা ব্যবস্হা আরও মজবুত করবে।
এই অস্ত্র নির্মাণ কারখানাটি আমেঠি ও সংলগ্ন এলাকায় বিপুল কর্মসংস্হানের সুযোগ সৃষ্টি করবে।
দুই দেশের উদ্যোগে গড়ে উঠলে এই যৌথ প্রকল্পটি উত্তরপ্রদেশ প্রতিরক্ষা করিডর কর্মসূচিতে আরও গতি সঞ্চার হবে।
প্রধানমন্ত্রী এই উপলক্ষ্যে একাধিক উন্নয়নমূলক প্রকল্পের উদ্বোধন করবেন।
এই প্রকল্পগুলির মধ্যে বিদ্যুৎ উৎপাদন, শিক্ষা, স্বাস্হ্য ও উৎপাদন সংক্রান্ত কর্মসূচি রয়েছে।
কর্মসূচিগুলি রুপায়িত হলে উত্তরপ্রদেশের পাশাপাশি আমেঠি অঞ্চলের মানুষ প্রত্যক্ষভাবে লাভবান হবেন।
প্রধানমন্ত্রী কউহারে এক জনসভাতেও ভাষণ দেবেন।
