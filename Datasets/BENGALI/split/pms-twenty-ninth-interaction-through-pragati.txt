প্রধানমন্ত্রী শ্রী নরেন্দ্র মোদী আজ সক্রিয় প্রশাসন ও সময়োচিত রূপায়ণের জন্য তথ্য-প্রযুক্তি ভিত্তিক মঞ্চ ‘প্রগতি’র মাধ্যমে ২৯তম পর্যালোচনা বৈঠকে পৌরহিত্য করেন।
প্রধানমন্ত্রী টেলিযোগাযোগ ক্ষেত্রের অভিযোগ নিষ্পত্তির কাজের অগ্রগতি পর্যালোচনা করেন।
তাঁকে এ বিষয়ে কাজের অগ্রগতি এবং সাম্প্রতিক প্রযুক্তির ব্যবহার নিয়ে অবহিত করা হয়।
প্রধানমন্ত্রী বলেন- টেলিযোগাযোগ ক্ষেত্রের বিভিন্ন সমস্যার সমাধানে সাম্প্রতিকতম প্রযুক্তি ব্যবহার করা উচিত।
পরিষেবা প্রদানকারীদের গ্রাহকদের সন্তুষ্টির জন্য কাজ করার ওপর তিনি জোর দেন।
২৮তম প্রগতি বৈঠকে ১১.৭৫ লক্ষ কোটি টাকা বিনিয়োগ যুক্ত বিভিন্ন প্রকল্পের পর্যালোচনা করা হয়েছিল।
এছাড়া বিভিন্ন ক্ষেত্রের অভিযোগ নিষ্পত্তি বিষয়ে আলোচনা হয়েছিল।
আজ ‘প্রগতি’র ২৯তম বৈঠকে, প্রধানমন্ত্রী রেল, নগরোন্নয়ন, সড়ক, বিদ্যুৎ ও কয়লা ক্ষেত্রের ৮টি গুরুত্বপূর্ণ পরিকাঠামো প্রকল্পের কাজের অগ্রগতি পর্যালোচনা করেন।
এই প্রকল্পগুলি পশ্চিমবঙ্গ সহ দেশের ৯টি রাজ্যে রূপায়িত হচ্ছে।
প্রধানমন্ত্রী আজ প্রধানমন্ত্রী খনিজ ক্ষেত্র কল্যাণ যোজনা এবং জেলা খনিজ সংস্হার কাজের অগ্রগতি পর্যালোচনা করেন।
কয়েকটি খনিজ সমৃদ্দ জেলায় উন্নয়নে জন্য তহবিল বরাদ্দের উল্লেখ করে।
এই অর্থে সংশ্লিষ্ট জেলার মানুষের জীবনমান উন্নয়নের জন্য তিনি কেন্দ্র ও রাজ্যের আধিকারিকদের নির্দেশ দেন।
তিনি এইসব জেলাকে উন্নয়নকামী জেলা হিসাবে ধরে, তাদের উন্নয়নের ঘাটতি মেটানোর সুযোগকে কাজ লাগানোর আহ্বান জানান।
***
CG/PB/NS/
