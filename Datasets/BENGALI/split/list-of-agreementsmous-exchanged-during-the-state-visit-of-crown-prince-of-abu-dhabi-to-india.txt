ক্রমিক নম্বর
চুক্তি/মউ
বিশদ তথ্য
১
প্রজাতন্ত্রী ভারত এবং সংযুক্ত আরব আমীরশাহীর মধ্যে সুসংবদ্ধ অংশীদারিত্ব সম্পর্কিত চুক্তি।
আগস্ট, ২০১৫ এবং ফেব্রুয়ারি, ২০১৬-তে উচ্চ পর্যায়ের বিবৃতিদানকালে সুসংবদ্ধ কৌশলগত অংশীদারিত্বের যে সমস্ত ক্ষেত্রে দ্বিপাক্ষিক সহযোগিতা প্রসারের বিষয়গুলি চিহ্নিত করা হয়, তা বিশেষভাবে অন্তর্ভূক্ত রয়েছে এই সাধারণ কাঠামোগত চুক্তিপত্রটিতে।
২
প্রজাতন্ত্রী ভারতের প্রতিরক্ষা মন্ত্রক এবং সংযুক্ত আরব আমীরশাহী সরকারের প্রতিরক্ষা মন্ত্রকের সঙ্গে প্রতিরক্ষা শিল্প ক্ষেত্রে সহযোগিতা প্রসার সম্পর্কিত মউ
দু’দেশের সরকারি ও বেসরকারি ক্ষেত্রের মধ্যে প্রতিরক্ষা উৎপাদন ও প্রযুক্তির চিহ্নিত ক্ষেত্রগুলিতে সহযোগিতা প্রসারই এই মউ স্বাক্ষরের উদ্দেশ্য।
এর মধ্যে ভারত ও সংযুক্ত আরব আমীরশাহীর মধ্যে পারস্পরিক স্বার্থ সংশ্লিষ্ট বিভিন্ন বিষয়ে সমীক্ষা, গবেষণা, উন্নয়ন, উদ্ভাবন ইত্যাদির কাজে পারস্পরিক সহযোগিতা প্রসারের ওপর বিশেষ গুরুত্ব আরোপ করা হয়েছে।
৩
প্রজাতন্ত্রী ভারত সরকার এবং সংযুক্ত আরব আমীরশাহী সরকারের মধ্যে নৌ-পরিবহণ ক্ষেত্রে সহযোগিতা প্রসার সম্পর্কিত মউ।
দ্বিপাক্ষিক নৌ-বাণিজ্য প্রসারের লক্ষ্যে এক বিশেষ কাঠামো গড়ে তোলার বিষয়টি অন্তর্ভূক্ত হয়েছে স্বাক্ষরিত এই মউটিতে।
৪
প্রজাতন্ত্রী ভারতের জাহাজ চলাচল দপ্তর এবং সংযুক্ত আরব আমীরশাহীর স্থল ও নৌ সম্পর্কিত যৌথ পরিবহণ কর্তৃপক্ষের মধ্যে প্রশিক্ষণের মান, শংসাপত্র ইত্যাদিকে পারস্পরিক স্বীকৃতিদান সম্পর্কিত মউ।
নৌ সম্পর্কিত অর্থনৈতিক কর্মপ্রচেষ্টাকে আরও গভীরে নিয়ে যাওয়াই এই মউ স্বাক্ষরের লক্ষ্য।
এজন্য নৌ আধিকারিক, প্রযুক্তি ও যন্ত্রবিদ এবং নাবিকদের যোগ্যতা ও দক্ষতা সম্পর্কিত শংসাপত্রকে পারস্পরিক স্বীকৃতিদানের লক্ষ্যে একটি সাধারণ কাঠামো গড়ে তোলার কথা বলা হয়েছে এই মউটিতে।
৫
প্রজাতন্ত্রী ভারতের সড়ক পরিবহণ ও মহাসড়ক মন্ত্রক এবং সংযুক্ত আরব আমীরশাহীর স্থল ও নৌ-পরিবহণ সম্পর্কিত যৌথ কর্তৃপক্ষের মধ্যে সড়ক পরিবহণ ও মহাসড়ক ক্ষেত্রে দ্বিপাক্ষিক সহযোগিতা প্রসার সম্পর্কিত মউ।
প্রযুক্তি, পদ্ধতি এবং প্রয়োজনীয় পন্থা-পদ্ধতি সম্পর্কে সড়ক পরিবহণ ও মহাসড়ক ক্ষেত্রে সহযোগিতা প্রসারই এই মউ স্বাক্ষরের লক্ষ্য।
এছাড়াও, ওয়্যারহাউস ও মূল্য সংযোজিত পরিষেবা ক্ষেত্রে সহযোগিতা প্রসারেরও উল্লেখ রয়েছে এই মউটিতে।
৬
প্রজাতন্ত্রী ভারত সরকার এবং সংযুক্ত আরব আমীরশাহী সরকারের মধ্যে মানব পাচার রোধ ও মোকাবিলায় দ্বিপাক্ষিক সহযোগিতা প্রসার সম্পর্কিত মউ।
মানব পাচার, বিশেষত নারী ও শিশু পাচার রোধে এবং এ সম্পর্কিত অপরাধের মোকাবিলায় দ্বিপাক্ষিক সহযোগিতা প্রসারের লক্ষ্যে এই মউটি স্বাক্ষরিত হয়েছে।
এর আওতায় বিশেষ জোর দেওয়া হয়েছে মানব পাচার রোধ, অপহৃত ও পাচার করা ব্যক্তিদের উদ্ধার করে তাঁদের স্বদেশে প্রত্যাবর্তনের ব্যবস্থা ইত্যাদি।
৭
প্রজাতন্ত্রী ভারতের ক্ষুদ্র, অতিক্ষুদ্র ও মাঝারি শিল্প মন্ত্রক এবং সংযুক্ত আরব আমীরশাহীর অর্থনীতি বিষয়ক মন্ত্রকের মধ্যে ক্ষুদ্র ও মাঝারি শিল্প তথা উদ্ভাবন ক্ষেত্রে সহযোগিতা প্রসার সম্পর্কিত মউ।
যৌথ প্রকল্প, গবেষণা ও উন্নয়ন এবং সংশ্লিষ্ট অন্যান্য ক্ষেত্র সহ ক্ষুদ্র, অতিক্ষুদ্র ও মাঝারি শিল্পোদ্যোগগুলির ক্ষেত্রে সহযোগিতা প্রসারই এই মউ স্বাক্ষরের লক্ষ্য।
৮
প্রজাতন্ত্রী ভারতের কৃষি ও কৃষক কল্যাণ মন্ত্রক এবং সংযুক্ত আরব আমীরশাহীর পরিবেশ ও জলবায়ু পরিবর্তন বিষয়ক মন্ত্রকের মধ্যে কৃষি ও সংশ্লিষ্ট ক্ষেত্রগুলিতে সহযোগিতা বিনিময় সম্পর্কিত মউ।
খাদ্য প্রক্রিয়াকরণ এবং কৃষি ক্ষেত্রে প্রযুক্তি হস্তান্তর সম্পর্কিত সহযোগিতা বিনিময়ের মধ্য দিয়ে কৃষির পারস্পরিক স্বার্থ সংশ্লিষ্ট ক্ষেত্রগুলিতে নিবিড় সহযোগিতা গড়ে তোলার লক্ষ্যে স্বাক্ষরিত হয়েছে এই সমঝোতাপত্রটি।
৯
প্রজাতন্ত্রী ভারত সরকার এবং সংযুক্ত আরব আমীরশাহী সরকারের মধ্যে বিশেষ, কূটনৈতিক এবং সরকারি পাসপোর্টধারীদের ক্ষেত্রে এন্ট্রি ভিসার বাধ্যবাধকতা তুলে দেওয়া সম্পর্কিত সমঝোতাপত্র।
এর আওতায় বিশেষ, কূটনৈতিক ও সরকারি পাসপোর্টধারীরা ভিসা ছাড়াই দু’দেশের মধ্যে যাতায়াত করতে পারবেন।
১০
ভারতের প্রসার ভারতী এবং সংযুক্ত আরব আমীরশাহীর এমিরেটস্‌ নিউজ এজেন্সি (ডব্লু এ এম)-এর মধ্যে অনুষ্ঠান বিনিময় সম্পর্কিত মউ।
সম্প্রচার, পারস্পরিক অনুষ্ঠানসূচি বিনিময়, সংবাদ উপস্থাপনা এবং শ্রেষ্ঠ পন্থা-পদ্ধতি বিনিময় কর্মসূচিকে জোরদার করে তোলাই এই মউ স্বাক্ষরের লক্ষ্য।
১১
দ্বিপাক্ষিক স্বার্থ সংশ্লিষ্ট বাণিজ্যিক সমস্যার নিরসনে প্রজাতন্ত্রী ভারতের শিল্প ও বাণিজ্য মন্ত্রক এবং সংযুক্ত আরব আমীরশাহীর অর্থনীতি বিষয়ক মন্ত্রকের মধ্যে সম্পাদিত মউ।
দ্বিপাক্ষিক বাণিজ্যের বিভিন্ন ক্ষেত্রে তথ্য বিনিময়, দক্ষতা বৃদ্ধি এবং সেমিনার ও প্রশিক্ষণ সূচি আয়োজনের মাধ্যমে বাণিজ্যিক সমস্যা নিরসনে সহযোগিতা প্রাসরই হ’ল এই মউ স্বাক্ষরের উদ্দেশ্য।
১২
ভারতীয় কৌশলগত পেট্রোলিয়াম মজুত লিমিটেড এবং আবুধাবি জাতীয় তেল সংস্থার মধ্যে তেল মজুত ও তার ব্যবস্থাপনা সম্পর্কিত চুক্তি।
ভারতে আবুধাবি জাতীয় তেল সংস্থার অশোধিত তেল মজুত করার উপযোগী এক বিশেষ কাঠামো গড়ে তোলাই এই চুক্তি সম্পাদনের উদ্দেশ্য।
এছাড়াও, সংশ্লিষ্ট ক্ষেত্রে কৌশলগত সহযোগিতা সম্পর্ককে আরও নিবিড় করে তোলার কথাও বলা হয়েছে চুক্তিপত্রটিতে।
১৩
জাতীয় উৎপাদনশীলতা পরিষদ এবং আল এতিহাদ সার্ভিসেস কোম্পানি এল এল সি’র মধ্যে স্বাক্ষরিত মউ।
জ্বালানি ক্ষেত্রের দক্ষতা সম্পর্কিত পরিষেবার প্রসারে সহযোগিতা বিনিময়ের উল্লেখ রয়েছে এই সমঝোতাপত্রে।
১৪
ভারতের জাতীয় নিরাপত্তা পরিষদ সচিবালয় এবং সংযুক্ত আরব আমীরশাহীর জাতীয় বৈদ্যুতিন নিরাপত্তা কর্তৃপক্ষের মধ্যে সম্পাদিত মউ।
সাইবার ক্ষেত্রে প্রযুক্তির বিকাশ ও সহযোগিতা প্রসারের কথা বলা হয়েছে এই সমঝোতাপত্রের আওতায়।
PG/SKD/SB
