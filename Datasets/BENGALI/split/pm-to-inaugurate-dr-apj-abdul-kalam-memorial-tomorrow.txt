প্রাক্তন রাষ্ট্রপতি ডঃ এ পি জে আব্দুল কালামের প্রতি শ্রদ্ধা নিবেদনের উদ্দেশে তাঁরস্মৃতিতে রামেশ্বরমের পেই কারম্বুতে নির্মিত এক স্মারকের আগামীকাল উদ্বোধন করবেনপ্রধানমন্ত্রী শ্রী নরেন্দ্র মোদী।
শুক্রবার বেলা ১১-৩০ মিনিটে অনুষ্ঠানস্থলেজাতীয় পতাকাও উত্তোলন করবেন তিনি।
প্রাক্তন রাষ্ট্রপতির এই বিশেষ স্মারকটির নকশা ওনির্মাণ কাজের সঙ্গে যুক্ত ছিল ডিআরডিও।
ডঃ এ পি জেআব্দুল কালামের একটি মূর্তির আবরণও উন্মোচন করবেন প্রধানমন্ত্রী, নিবেদন করবেনপুষ্পার্ঘ।
পরে, ডঃ কালামের পরিবার-পরিজনদের সঙ্গে এক আলাপচারিতায় মিলিত হবেনতিনি।
‘কালামসন্দেশবাহিনী’ নামে একটি ভ্রাম্যমান প্রদর্শনীরও এদিন আনুষ্ঠানিক সূচনা করবেন শ্রীনরেন্দ্র মোদী।
প্রদর্শনীর এই বাসটি দেশের বিভিন্ন রাজ্য সফর শেষে আগামী ১৫অক্টোবর পৌঁছে যাবে নয়াদিল্লির রাষ্ট্রপতি ভবনে।
প্রসঙ্গত উল্লেখ্য, ১৫ অক্টোবর হলপ্রয়াত রাষ্ট্রপতির জন্মবার্ষিকী।
এরপরপ্রধানমন্ত্রী এক জনসমাবেশে ভাষণদানের উদ্দেশ্যে রওনা হবেন মান্দাপামের দিকে।
সেখানেতিনি ‘নীল বিপ্লব’ কর্মসূচির আওতায় লং লাইনার ট্রলারের মঞ্জুরিপত্র তুলে দেবেনসংশ্লিষ্ট গ্রহীতাদের হাতে।
ভিডিও কনফারেন্সের মাধ্যমে অযোধ্যা থেকে রামেশ্বরমযাতায়াতকারী একটি নতুন এক্সপ্রেস ট্রেনেরও আনুষ্ঠানিকভাবে যাত্রা শুরুর সংকেতদেবেন প্রধানমন্ত্রী।
‘সবুজ রামেশ্বরম’ প্রকল্পের তথ্য সম্বলিত একটি পুস্তিকাওএদিন প্রকাশ করবেন তিনি।
৮৭ নম্বর জাতীয় মহাসড়কের ৯.৫ কিলোমিটার দীর্ঘ লিঙ্ক রোডটিজাতির উদ্দেশ্যে উৎসর্গ করার জন্য একটি ফলকের আবরণও উন্মোচন করবেন তিনি।
এই সড়কপথেযুক্ত হবে মুকুন্দারাইয়ার ক্যাথিরান ও আড়িচালামুনাই।
পরে, সমাবেশে এক ভাষণদানেরমাধ্যমে এদিনের সফর সম্পূর্ণ করবেন শ্রী নরেন্দ্র মোদী।
প্রসঙ্গতউল্লেখ্য, ডঃ এ পি জে আব্দুল কালাম স্মারকটির নির্মাণ কাজ মাত্র এক বছরের মধ্যেইসম্পূর্ণ করেছে ডিআরডিও।
স্থাপত্যের দিক থেকে বিভিন্ন জাতীয় স্মৃতিসৌধ থেকেঅনুপ্রেরণা লাভ করা হয়েছে স্মারকটির নকশা ও আঙ্গিক নির্মাণে।
স্মারকের প্রবেশ পথটিতৈরি হয়েছে ইন্ডিয়া গেটের অনুকরণে।
অন্যদিকে, স্মারকের দুটি গম্বুজ গড়ে তোলা হয়েছেরাষ্ট্রপতি ভবনের আদলে।
চারটি বড়হলঘর নিয়ে বিস্তৃতি এই স্মারকটির।
প্রত্যেকটি কক্ষেই তুলে ধরা হয়েছে ডঃ এ পি জেআব্দুল কালামের জীবন ও সময়কালের টুকরো টুকরো মুহূর্ত।
তাঁর ব্যক্তিগত ব্যবহারেরজিনিসপত্র দিয়ে সাজিয়ে তোলা হয়েছে এখানকার প্রদর্শনী কক্ষটি যেখানে তাঁর ব্যবহৃতরুদ্রবীণা এবং জি-স্যুটটি সযত্নে রক্ষিত আছে।
নানা ধরনের সম্মান ও পুরস্কারে ভূষিতহয়েছিলেন প্রাক্তন রাষ্ট্রপতি।
তাও দর্শনার্থীদের কাছে তুলে ধরা হবে।
তাঁর শৈশব ওছাত্র জীবন, সংসদ এবং রাষ্ট্রসঙ্ঘের নিরাপত্তা পরিষদেতাঁর ভাষণ, ইসরো এবংডিআরডিও-র সঙ্গে তাঁর যুক্ত থাকাকালীন মুহূর্তের ছবি এবং রাষ্ট্রপতি পদ থেকে তাঁরঅবসর গ্রহণের দিনগুলি মূর্ত করে তোলা হয়েছে স্মারক ভবনের এক একটি কক্ষে।
ডঃকালামের ব্যক্তিত্বের মধ্যে যে শান্ত সমন্বয়ের ভাবটি বিরাজ করত, তারই প্রতিফলনঘটেছে স্মারকের চারপাশে সুন্দরভাবে সাজিয়ে তোলা পরিবেশের মধ্যে।
স্মারকটিরনির্মাণকল্পে দেশের বিভিন্ন প্রান্ত থেকে ইমারতী দ্রব্যও শিল্পরীতির ঐতিহ্যকে বহনকরে নিয়ে যাওয়া হয়েছে রামেশ্বরমে।কারুকার্য খচিত স্মারকের প্রবেশ পথের দরজায় রয়েছেতাঞ্জাভুরের কারুকাজ, পাথর খোদাইয়ের কাজে অনুপ্রেরণা এসেছে আগ্রা ও জয়সলমীর থেকে।প্রস্তর স্তম্ভ গড়ে তোলা হয়েছে বেঙ্গালুরুর শিল্প সৌষ্ঠবে এবং মার্বেল ব্যবহার করাহয়েছে কর্ণাটকের।
হায়দরাবাদ, শান্তিনিকেতন, কলকাতা এবং চেন্নাই থেকে নিয়ে যাওয়াহয়েছে ম্যুর‍্যাল সহ নানা ধরনের শিল্পকীর্তির নমুনা।
PG/SKD/DM/
