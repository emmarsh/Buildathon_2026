আগামীকাল মুম্বাই যাচ্ছেন প্রধানমন্ত্রী শ্রী নরেন্দ্র মোদী।
সেখানে বান্দ্রার কুরলা কমপ্লেক্সে এম এম আর ডি এ গ্রাউন্ডে ‘মেক ইন ইন্ডিয়া’ কেন্দ্রটির উদ্বোধন করবেন তিনি।
সুইডেন ও ফিনল্যান্ডের প্রধানমন্ত্রীকে সঙ্গে নিয়ে তিনি ঘুরে দেখবেন কেন্দ্রটি।
তাঁর সঙ্গে থাকবেন ভারত ও বিদেশের বিশিষ্ট ব্যক্তিবর্গ।
বিদেশি নেতৃবৃন্দের সঙ্গে দ্বিপাক্ষিক বৈঠকেও মিলিত হবেন প্রধানমন্ত্রী।
ওরলির এন এস সি আই-তে ‘মেক ইন ইন্ডিয়া’ কর্মসূচির আনুষ্ঠানিক সূচনা করবেন শ্রী নরেন্দ্র মোদী।
দেশ-বিদেশের বরিষ্ঠ নেতা ও শিল্পগোষ্ঠীর কর্তাব্যক্তিদের উপস্থিতিতে একটি সমাবেশেও ভাষণ দেবেন তিনি।
‘মেক ইন ইন্ডিয়া’ সপ্তাহ পালন এই বিশেষ কর্মসূচিটিতে অংশগ্রহণের বিষয়টিকে আরও উৎসাহিত করে তুলবে।
নির্মাণ সংক্রান্ত কাজকর্মে ভারতের সাফল্যও তুলে ধরা হবে বিশ্ব প্রতিনিধিদের সামনে।
এছাড়াও, নির্মাণ শিল্পের ক্ষেত্রে ভারতকে একটি পছন্দের স্থান হিসেবে বিশ্বের সামনে তুলে ধরারও চেষ্টা করা হবে এই সপ্তাহটিতে।
সারা সপ্তাহ জুড়ে দেশ-বিদেশের শিল্পকর্তা, শিক্ষাবিদ এবং কেন্দ্র ও রাজ্যস্তরের প্রশাসনিক কর্তা-ব্যক্তিদের সঙ্গে যোগাযোগ ও সংযোগ রক্ষার কাজও করা হবে।
আগামীকাল মুম্বাই পৌঁছনোর অব্যবহিত পরেই বোম্বে আর্ট সোসাইটি ভবনের একটি নতুন কমপ্লেক্স উদ্বোধন করবেন প্রধানমন্ত্রী।
ভাষণ দেবেন সেখানকার এক জনসমাবেশেও।
PG/SKD/DM/
