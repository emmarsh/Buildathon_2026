ক্ষুদ্র, মাঝারি এবং অতিক্ষুদ্র শিল্প সংস্থাগুলিরশ্রেণীবিন্যাসের মূল ভিত্তি বা ধারণাটিতে পরিবর্তন আনার লক্ষ্যে এক প্রস্তাবে বুধবারসম্মতি জানাল কেন্দ্রীয় মন্ত্রিসভা।
প্রকল্প ও যন্ত্রাংশ/সাজসরঞ্জাম খাতেবিনিয়োগ – এই ভিত্তি বা ধারণাটিকে বার্ষিক লেনদেন-এ রূপান্তরের এক প্রস্তাবপেশ করা হয় মন্ত্রিসভার কাছে।
মন্ত্রিসভার বুধবারের বৈঠকে নেতৃত্ব দেনপ্রধানমন্ত্রী শ্রী নরেন্দ্র মোদী।
কেন্দ্রীয় মন্ত্রিসভার এই অনুমোদনদানের ফলে একদিকে যেমনবাণিজ্যিক কাজকর্ম সহজ করে তোলার প্রচেষ্টাকে উৎসাহ যোগানো যাবে, অন্যদিকে তেমনই জিএসটি-রমতো নতুন কর ব্যবস্থায় সেটিকে সামঞ্জস্যপূর্ণ করে তোলা সম্ভব হবে।
এর সুবাদেসংশোধিত হবে ক্ষুদ্র, মাঝারি এবং অতিক্ষুদ্র শিল্প সংস্থা বিকাশ (এমএসএমইডি) আইন,২০০৬-এর ৭ নং ধারাটিও।
বার্ষিক লেনদেন – এই ভিত্তি বা ধারণাকে সুপরিস্ফুট করে তুলতেঅতিক্ষুদ্র শিল্প সংস্থাকে একটি ইউনিট হিসেবে গণ্য করা হবে যদি তার বার্ষিকলেনদেনের পরিমাণ ৫ কোটি টাকার মধ্যে থাকে।
অন্যদিকে, ৫ কোটি টাকার বেশি কিন্তু ৭৫কোটি টাকার কম লেনদেনের শিল্প সংস্থাগুলির সংজ্ঞা হবে ক্ষুদ্র শিল্প প্রতিষ্ঠান।
যেসমস্ত শিল্প সংস্থার বার্ষিক লেনদেনের পরিমাণ ৭৫ কোটি টাকা অতিক্রম করলেও ২৫০ কোটিটাকার নিচে থাকবে, সেগুলির ক্ষেত্রে মাঝারি শিল্প সংস্থার মর্যাদা দেওয়া হবে।
তবেপ্রয়োজনে, বিজ্ঞপ্তি জারির মাধ্যমে এই লেনদেনের সীমায় হেরফের ঘটানোর ক্ষমতা থাকবেকেন্দ্রীয় সরকারের ওপর।
এই পরিবর্তনের পথ ধরে বাণিজ্যিক কাজকর্ম সহজতর করে তোলা ছাড়াও,শিল্পগুলির বিকাশ সম্ভাবনার পথ আরও প্রশস্ত হবে।
ফলে, সংশ্লিষ্ট শিল্পক্ষেত্রগুলিতেপ্রত্যক্ষ এবং পরোক্ষকর্মসংস্থানের প্রসারও ঘটবে আশানুরূপভাবে।
PG/SKD/DM/
