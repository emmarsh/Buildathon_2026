ঝাড়খণ্ডের জেলা ও রেফারেল হাসপাতালগুলিতে মেডিকেল কলেজ স্থাপনের লক্ষ্যে এবং সংশ্লিষ্ট অঞ্চলের জনসাধারণের স্বাস্থ্য ও চিকিৎসা সম্পর্কিত চাহিদা পূরণে ঝাড়খণ্ডের কর্মায় অবস্থিত কেন্দ্রীয় শ্রম ও কর্মসংস্থান মন্ত্রকের নিয়ন্ত্রণাধীন সেন্ট্রাল হাসপাতাল এবং তার জমি ও বাড়িটিকে ঝাড়খণ্ড সরকারের অনুকূলে হস্তান্তরের একটি প্রস্তাবে আজ সম্মতি দিল কেন্দ্রীয় মন্ত্রিসভা।
প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত মন্ত্রিসভার বৈঠকে সিদ্ধান্ত নেওয়া হয় যে এই হাসপাতাল ও জমি হস্তান্তর-বাবদ ঝাড়খণ্ড সরকারের কাছ থেকে কোনরকম অর্থ আদায় করা হবে না।
আগামী তিন মাসের মধ্যে এই হস্তান্তরের কাজ সম্পূর্ণ হবে বলে আশা করা হচ্ছে।
এজন্য কেন্দ্রীয় শ্রম ও কর্মসংস্থান মন্ত্রক এবং ঝাড়খণ্ড সরকারের মধ্যে একটি মউও স্বাক্ষরিত হবে।
প্রস্তাবটি বাস্তবায়িত হলে দেশে প্রশিক্ষণপ্রাপ্ত চিকিৎসকের সংখ্যা বৃদ্ধির পাশাপাশি, সংশ্লিষ্ট অঞ্চলে স্বাস্থ্য ও চিকিৎসা পরিকাঠামোরও প্রসার ঘটবে।
ফলে, ঝাড়খণ্ডের কর্মা এবং তার আশপাশের অধিবাসীরা উন্নত স্বাস্থ্য ও চিকিৎসা পরিষেবার সুযোগ লাভ করবেন।
SSS/SKD/DM/…
