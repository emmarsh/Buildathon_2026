প্রধানমন্ত্রী মোজাম্বিকের ন্যাশনাল অ্যাসেম্বলি পরিদর্শন করলেন, মালুয়ানায় বিজ্ঞান ও প্রযুক্তি পার্কে ছাত্রদের সঙ্গে কথা বললেন।
মোজাম্বিক সফরে প্রধানমন্ত্রী শ্রী নরেন্দ্র মোদী বৃহস্পতিবার রাজধানী মাপুতোয় ন্যাশনাল অ্যাসেম্বলি ঘুরে দেখেন।
তিনি ন্যাশনাল অ্যাসেম্বলির প্রেসিডেন্ট শ্রীমতী ভেরোনিকা ম্যাকামোর সঙ্গেও মতবিনিময় করেন।
প্রধানমন্ত্রী মালুয়ানায় বিজ্ঞান ও প্রযুক্তি পার্কে উদ্ভাবন ও প্রযুক্তিগত বিকাশ কেন্দ্রটিও পরিদর্শন করেন।
এই কেন্দ্র তথ্য ও প্রযুক্তির সঙ্গে সংশ্লিষ্ট নানা ক্ষেত্রে শ্রেণীকক্ষে পঠন-পাঠন সহ নানা পরিষেবা ও সহায়তা যোগায় এবং কারিগরিমূলক স্টার্ট আপ প্রকল্পগুলির জন্য প্রস্তুতিপর্বের যাবতীয় ব্যবস্থা করে।
তিনি সেখানে ছাত্রছাত্রীদের সঙ্গে আলাপচারিতায় মেতে ওঠেন এবং ঐ কেন্দ্রে কাজের ক্ষেত্রে তাঁদের অভিজ্ঞতার শরিক হতে ছাত্রছাত্রীদের উৎসাহ দেন।
প্রধানমন্ত্রী ভারতীয় শিক্ষা প্রতিষ্ঠানগুলির প্রাক্তনীদের সঙ্গেও সাক্ষাৎ করেন।
মাপুতোয় ভারতীয় সম্প্রদায়ের সঙ্গে আলাপচারিতায় শ্রী মোদী বলেন, আফ্রিকা হল এমন এক মহাদেশ, যেটি প্রথম সেখানে বসবাসকারী ভারতীয়দের পরিচয় ও পরিচিতিকে নির্দিষ্ট আকার দেয়।
যুগ যুগ ধরে সেখানে ভারতীয় ঐতিহ্য বজায় রাখার জন্য সেদেশে বসবাসকারী ভারতীয়দের তিনি ভূয়সী প্রশংসা করেন।
PG/SB
