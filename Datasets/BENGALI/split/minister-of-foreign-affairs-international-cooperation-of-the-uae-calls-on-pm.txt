সংযুক্ত আরব আমীর শাহীর বিদেশ তথা আন্তর্জাতিক সহযোগিতা বিষয়ক মন্ত্রী শেখ আবদুল্লাহ বিন জায়েদ আল নাহিয়ান সোমবার এখানে সাক্ষাৎ করেন প্রধানমন্ত্রী শ্রী নরেন্দ্র মোদীর সঙ্গে।
আবুধাবির যুবরাজের শুভেচ্ছা ও অভিনন্দনবার্তা তিনি পৌঁছে দেন ভারতের প্রধানমন্ত্রীর কাছে।
প্রত্যুত্তরে শ্রী মোদীও যুবরাজের জন্য তাঁর আন্তরিক শুভেচ্ছার কথা জানিয়ে দেন।
বাণিজ্য, বিনিয়োগ, প্রতিরক্ষা এবং দু’দেশের জনসাধারণের মধ্যে সম্পর্ক সহ দ্বিপাক্ষিক বিভিন্ন বিষয়ে কথা হয় শ্রী মোদী এবং শেখ আবদুল্লাহ বিন জায়েদ আল নাহিয়ানের মধ্যে।
সংযুক্ত আরব আমীর শাহীর বিদেশ মন্ত্রী শ্রী মোদীকে জানান, ভারতের জ্বালানি, আবাসন, খাদ্য প্রক্রিয়াকরণ ও পরিকাঠামো ক্ষেত্রে বিনিয়োগের জন্য তাঁর দেশ আরও বেশি মাত্রায় আগ্রহী ও উৎসাহী হয়ে উঠেছে।
৪৪ বিলিয়ন মার্কিন ডলার বিনিয়োগে ভারতে ৬০ এমএমটিপিএ গ্রিনফিল্ড শোধনাগার ও পেট্রো রসায়ন প্রকল্প গড়ে তোলার যে সিদ্ধান্ত নিয়েছে অ্যাডনক, তাকে স্বাগত জানিয়ে এই উদ্যোগকে সাধুবাদ জানান শ্রী নরেন্দ্র মোদী।
এ বিষয়ে স্বাক্ষরিত মউটির কথাও উল্লেখ করেন তিনি।
সংযুক্ত আরব আমীর শাহীর অর্থনীতি তথা কল্যাণ প্রচেষ্টায় সেখানে বসবাসকারী ভারতীয় সম্প্রদায়ের বিশেষ অবদানের কথা সাক্ষাৎকারকালে উল্লেখ করেন শেখ আবদুল্লাহ বিন জায়েদ আল নাহিয়ান।
SSS/SKD/SB
