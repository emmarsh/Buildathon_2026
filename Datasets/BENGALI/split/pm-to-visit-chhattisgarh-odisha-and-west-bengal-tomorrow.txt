রবিবার ছত্তিশগড়, ওড়িশা এবং পশ্চিমবঙ্গ সফরে যাবেন প্রধানমন্ত্রী শ্রী নরেন্দ্র মোদী।
ছত্তিশগড়ের নয়া রায়পুরে প্রধানমন্ত্রী আবাস যোজনার আওতায় বাসস্থান নির্মাণ প্রকল্পের শিলান্যাস করবেন তিনি।
ঐ রাজ্যের রাজনন্দগাঁও জেলার কুরুভাটে শ্যামা প্রসাদ মুখার্জি ন্যাশনাল রারবান মিশনের আনুষ্ঠানিক সূচনাও করবেন প্রধানমন্ত্রী।
এই মিশনটির লক্ষ্য হল, দেশের সবকটি রাজ্য ও কেন্দ্রশাসিত অঞ্চলে পল্লী উন্নয়ন সংক্রান্ত একগুচ্ছ প্রকল্পের কাজ হাতে নেওয়া।
অর্থনৈতিক কর্মপ্রচেষ্টা, দক্ষতা উন্নয়ন এবং স্থানীয় ও আঞ্চলিকভাবে শিল্পোদ্যোগ গড়ে তোলার মাধ্যমে এই উন্নয়ন কর্মসূচিকে নানাভাবে উৎসাহ যোগানো হবে।
এছাড়াও, পরিকাঠামো সংক্রান্ত বিভিন্ন সুযোগ-সুবিধারও সম্প্রসারণ ঘটবে এর আওতায়।
ওড়িশার বারগড়ে এক জনসভায় ভাষণ দেবেন প্রধানমন্ত্রী।
এরপর, প্রধানমন্ত্রী যাবেন পশ্চিমবঙ্গে।
রবিবার সন্ধ্যায় কলকাতায় গৌড়ীয় মঠ ও মিশনের শতবার্ষিকী উদযাপনের আনুষ্ঠানিক সূচনা করবেন তিনি।
PG/SKD/SB
