শিশুদের বিরুদ্ধে যৌন নিগ্রহের ক্ষেত্রে শাস্তি প্রদান ব্যবস্থাকে আরও শক্তিশালী করতে ২০১২-র পক্সো আইনে সংশোধনের প্রস্তাব কেন্দ্রীয় মন্ত্রিসভার বৈঠকে অনুমোদিত হয়েছে।
প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে এ বিষয়ে সিদ্ধান্ত হয়।
সংশোধিত আইনে কড়া শাস্তিদানের সংস্থান থাকার দরুণ শিশুদের বিরুদ্ধে যৌন নিগ্রহের প্রবণতায় রাশ টানা সম্ভব হবে।
সেই সঙ্গে, দুর্দশাগ্রস্ত শিশুদের স্বার্থ সুরক্ষিত রেখে তাদের নিরাপত্তা ও মর্যাদা সুনিশ্চিত করা যাবে।
শিশুদের সঙ্গে দুর্ব্যবহার এবং সেক্ষেত্রে শাস্তি প্রদান ব্যবস্থায় স্বচ্ছতা বজায় রাখতেই এই আইনের সংশোধন।
উল্লেখ করা যেতে পারে, শিশুদের যৌন হেনস্থা থেকে সুরক্ষিত রেখে তাদের স্বার্থ ও কল্যাণ সুনিশ্চিত করার লক্ষ্যে ২০১২ সালে পক্সো আইন কার্যকর করা হয়।
CG/BD/SB
