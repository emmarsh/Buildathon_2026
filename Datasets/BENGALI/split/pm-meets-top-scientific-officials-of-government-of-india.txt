প্রধানমন্ত্রী শ্রী নরেন্দ্র মোদী মঙ্গলবার এক বিশেষ বৈঠকে মিলিত হন সরকারের শীর্ষ পদে কর্মরত বিজ্ঞানীদের সঙ্গে।
বৈঠকে উপস্থিত প্রতিনিধিদের মধ্যে ছিলেন নিতি আয়োগের সদস্য ডঃভি কে সারস্বত, কেন্দ্রীয় সরকারের বিজ্ঞান বিষয়ক মুখ্য উপদেষ্টা ডঃ আর চিদম্বরমএবং বিজ্ঞান সংক্রান্ত বিভিন্ন সরকারি দপ্তরের সচিবরা।বিভিন্ন ক্ষেত্রের বৈজ্ঞানিকগবেষণা প্রসঙ্গে প্রধানমন্ত্রীকে সংক্ষেপে অবহিত করেন বিজ্ঞানী-আধিকারিকরা।
প্রধানমন্ত্রীবিশেষ জোর দিয়ে বলেন যে ভারতের সমৃদ্ধি ও অগ্রগতির মূল চাবিকাঠি হল বিজ্ঞান,প্রযুক্তি এবং উদ্ভাবন প্রচেষ্টা।
দেশের বিভিন্ন সমস্যার সমাধানে বিজ্ঞানকে কাজেলাগানোর লক্ষ্যেই বিজ্ঞান ও প্রযুক্তি ক্ষেত্রকে বিশেষ অগ্রাধিকার দিয়ে আসছে তাঁরসরকার।
ক্রীড়াক্ষেত্রের বিভিন্ন প্রতিভার কথা উল্লেখ করে প্রধানমন্ত্রী বলেন, স্কুলেরছাত্রছাত্রীদের মধ্য থেকে উজ্জ্বল প্রতিভা আমাদের খুঁজে বের করতে হবে।
তৃণমূলপর্যায়ে প্রচুর উদ্ভাবনী কাজকর্ম চলছে বলে মন্তব্য করেন শ্রী নরেন্দ্র মোদী।বিচ্ছিন্নভাবে না থেকে বরং মিলিতভাবে তৃণমূল পর্যায়ে উদ্ভাবন প্রচেষ্টাকে সফল করেতোলার লক্ষ্যে সরকারি কর্মীদের উচিৎ পদ্ধতিগত ব্যবস্থা গড়ে তোলা।
প্রতিরক্ষাকর্মীরাও যে উদ্ভাবনী প্রচেষ্টার সঙ্গে বর্তমানে নানাভাবে যুক্ত রয়েছেন সে কথারওউল্লেখ করেন তিনি।
কৃষিপ্রসঙ্গে উচ্চ প্রোটিনযুক্ত ডালশস্য, খাদ্য ও পুষ্টিগুণ সমৃদ্ধ শস্যের উৎপাদন এবংতিল ও তিষি চাষের ক্ষেত্রে মূল্য সংযোজনের বিষয়টির ওপরও বিশেষ গুরুত্ব আরোপ করেনপ্রধানমন্ত্রী।
তিনি বলেন, এই বিষয়গুলিকে অগ্রাধিকারের তালিকায় নিয়ে আসা উচিৎ।
জ্বালানিশক্তি প্রসঙ্গে শ্রী মোদী বলেন যে সৌরশক্তির সম্ভাবনাকে সর্বোচ্চ মাত্রায় কাজেলাগানো উচিৎ।
কারণ, তার মাধ্যমে জ্বালানি আমদানির ওপর নির্ভরতা অনেকটাই কমিয়ে আনাসম্ভব।
বিভিন্নচ্যালেঞ্জের মোকাবিলায় ভারতীয় বিজ্ঞানীদের দক্ষতা ও চিন্তাভাবনার ওপর দৃঢ় আস্থাব্যক্ত করে প্রধানমন্ত্রী বলেন, স্বাধীনতার ৭৫তম বর্ষপূর্তি অর্থাৎ, আগামী ২০২২সালের মধ্যে সুনির্দিষ্ট লক্ষ্যমাত্রায় উপনীত হওয়ার জন্য চিন্তাভাবনার কাজ এখনইশুরু করে দেওয়া উচিৎ সংশ্লিষ্ট আধিকারিকদের।
কারণ, তার মধ্য দিয়ে সাধারণ মানুষেরজীবনযাত্রার মানকে উন্নীত করে তোলা যেতে পারে।
PG/SKD/DM/
