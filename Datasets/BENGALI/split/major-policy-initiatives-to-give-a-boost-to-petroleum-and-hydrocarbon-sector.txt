পেট্রোলিয়াম ও হাইড্রোকার্বন ক্ষেত্রটিকে আরও জোরদার করে তুলতে সরকার বেশ কিছু উদ্যোগ গ্রহণ করেছে।
সম্প্রতি কেন্দ্রীয় মন্ত্রিসভা এবং মন্ত্রিসভার অর্থনৈতিক বিষয় সংক্রান্ত কমিটির বৈঠকে এ ব্যাপারে কয়েকটি সিদ্ধান্ত গ্রহণ করা হয়েছে।
মন্ত্রিসভার এই সিদ্ধান্তের একটি হল – হাইড্রোকার্বন অনুসন্ধান সম্পর্কিত লাইসেন্স প্রদান নীতি, বা সংক্ষেপে হেল্প।
এটি হল একটি উদ্ভাবনী পদক্ষেপ গ্রহণ সংক্রান্ত নীতি যার আওতায় তেল, গ্যাস সহ আরও কয়েকটি হাইড্রোকার্বন পদার্থকে এক অভিন্ন লাইসেন্স ব্যবস্থার আওতায় নিয়ে আসা হবে।
অন্য সিদ্ধান্তটি হল – নতুন গ্যাস উৎপাদনের লক্ষ্যে বিপণন এবং মূল্য নির্ধারণের ক্ষেত্রে কিছুটা স্বাধীনতা দান।
মন্ত্রিসভার বৈঠকে তৃতীয় যে সিদ্ধান্তটি গ্রহণ করা হল, তা হল ক্ষুদ্র ও মাঝারি আকারের ক্ষেত্রগুলিতে সহযোগিতার ভিত্তিতে উৎপাদন সংক্রান্ত বরাতগুলির মেয়াদ সম্প্রসারণ।
ইতিমধ্যেই আবিষ্কৃত ক্ষেত্রগুলিকেও এর আওতায় নিয়ে আসা হবে।
এসার অয়েল লিমিটেডের লাইসেন্স বাতিল করে ও এন জি সি’র অনুকূলে লাইসেন্স প্রদান হল মন্ত্রিসভার চতুর্থ সিদ্ধান্ত।
