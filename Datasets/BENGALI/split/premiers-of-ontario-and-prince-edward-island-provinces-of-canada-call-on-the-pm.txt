প্রধানমন্ত্রী শ্রী নরেন্দ্র মোদি বুধবার ওন্টারিও’র প্রধানমন্ত্রী শ্রীমতি ক্যাথলিন ওয়াইনে এবং কানাডার প্রিন্স এডোয়ার্ড দ্বীপের প্রধানমন্ত্রী শ্রী এইচ. ওয়াডে ম্যাকলক্ল্যান-এর নেতৃত্বে এক প্রতিনিধি দলকে স্বাগত জানান|
ওন্টারিও এবং কানাডার প্রিন্স এডোয়ার্ড দ্বীপের প্রধানমন্ত্রীগণ ভারত সরকারের গৃহীত নানা উদ্যোগ যেমন নির্মাণ ক্ষেত্র, দক্ষতা, পরিকাঠামো উন্নয়ন, পুনর্নবীকরণ শক্তি, নগর পুনর্গঠন, বর্জ্য ব্যবস্থাপনা, শিক্ষা, কৃষি ইত্যাদি ক্ষেত্রের গভীর প্রশংসা করেন| তাঁরা জানান যে, বিগত বছরে কানাডার পেনশন তহবিল সহ কানাডার ব্যবসায়ী ও বিনিয়োগকারীরা ভারত সম্পর্কে প্রবল উৎসাহ ও প্রত্যয় ব্যক্ত করেছেন| এটাই নয়াদিল্লিতে অনুষ্ঠিত (৪-৫ ফেব্রুয়ারি) ‘ভারত বিনিয়োগ সম্মেলনে’ কানাডার শক্তিশালী অংশগ্রহণের মাধ্যমে স্পষ্টরূপে প্রতীয়মান হয়েছে|
প্রধানমন্ত্রী উল্লেখ করেন যে, ভারত কানাডার সঙ্গে সম্পর্ককে সর্বোচ্চ গুরুত্ব দিচ্ছে| তিনি এ প্রসঙ্গে ২০১৫ সালের এপ্রিল মাসে তাঁর কানাডা সফরের উল্লেখ করেন, যা ছিল কানাডায় ৪২ বছর পর ভারতীয় কোনো প্রধানমন্ত্রীর প্রথম দ্বিপাক্ষিক সফর| আর এই সফরের পর দ্বিপাক্ষিক সম্পর্কের উন্নয়ন দু’দেশের মধ্যে বিভিন্ন বিষয়ে সহযোগিতা ও পরিপূরক ক্ষেত্রকে উল্লেখযোগ্য করে তুলেছে| প্রধানমন্ত্রী তাঁর উষ্ণ শুভেচ্ছা জানান প্রধানমন্ত্রী জাস্টিন ট্রুডোকে এবং প্রত্যয় ব্যক্ত করেন যে, এ বছরের শেষের দিকে তাঁর ভারত সফর দু’দেশের মধ্যে কৌশলগত সহযোগিতাকে আরও গভীরতর করার সুযোগ তৈরি করে দেবে|
SK/AD/AGT
