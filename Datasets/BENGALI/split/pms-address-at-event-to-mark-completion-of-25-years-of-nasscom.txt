ভারতীয় তথ্য প্রযুক্তি শিল্পকে সাইবার নিরাপত্তায় গুরুত্ব দিতে হবে : প্রধানমন্ত্রী প্রধানমন্ত্রী তথ্য প্রযুক্তি শিল্পে নূতন চিন্তার ওপর জোর দেন, বলেন নূতন অ্যাপ্লিকেশনের সম্ভাবনা অঢেল।
নয়াদিল্লি, ০২ মার্চ, ২০১৫ প্রধানমন্ত্রী শ্রী নরেন্দ্র মোদী ভারতীয় তথ্য প্রযুক্তি শিল্পকে সাইবার নিরাপত্তার বিশ্বব্যাপী চ্যালেঞ্জ মোকাবিলায় আরও নজর দেওয়ার আহ্বান জানিয়েছেন।
এই চ্যালেঞ্জের বিষয়ে সমগ্র জগতের চিন্তার কথা উল্লেখ করে প্রধানমন্ত্রী বলেন, ভারতীয় তথ্য প্রযুক্তি পেশাদাররা বিশ্ব জুড়ে ডিজিটাল সম্পদের সাইবার নিরাপত্তার জন্য অনেক কিছুই করতে পারেন।
ন্যাসকমের রজতজয়ন্তী বর্ষপূর্তি উপলক্ষ্যে গতকাল আয়োজিত এক অনুষ্ঠানে প্রধানমন্ত্রী ভাষণ দিচ্ছিলেন।
ভারতে তথ্য প্রযুক্তি ক্ষেত্রে ন্যাসকমের অবদানের প্রশংসা করে প্রধানমন্ত্রী বলেন, এত স্বল্প সময়ের মধ্যে খুব কমই সংগঠন আন্দোলনের রূপ নিতে পারে।
তিনি বলেন, তথ্য প্রযুক্তি ক্ষেত্রে ভারতীয় যুব সম্প্রদায়ের সফলতার দরুন সমগ্র বিশ্বই ভারত’কে অন্যভাবে দেখা শুরু করেছে।
এই অনুষ্ঠানের মূল বিষয় : ‘তথ্য প্রযুক্তি – কালকের ভারতে’র কথা উল্লেখ করে প্রধানমন্ত্রী বলেন, ভারতীয় তথ্য প্রযুক্তি ক্ষেত্রে উদ্ভাবনের বিপুল সম্ভাবনা যেমন রয়েছে তেমনই নাগরিক-কেন্দ্রীক পরিষেবা ও মোবাইল প্রশাসনের জন্যও মোবাইল অ্যাপলিকেশন সহজলভ্য করার বিষয়ে এই ক্ষেত্রটি গুরুত্বপূর্ণ ভূমিকা পালন করতে পারে।
ডিজিটাল ভারত কর্মসূচি প্রসঙ্গে প্রধানমন্ত্রী বলেন, ই-প্রশাসনের মাধ্যমে প্রশাসন ও আর্থিক প্রশাসন সহজ হয়।
তিনি আরও বলেন, সরকার তথ্য প্রযুক্তি পরিকাঠামো গড়ে তুলছে এবং এই শিল্পের উদ্ভাবনগুলি গ্রহণ করবে।
ডিজিটাল ডেটাবেস (তথ্য ভান্ডার) প্রসঙ্গে তিনি বলেন, অদূর ভবিষ্যতে বিশ্বের ‘ডিজিটাল গুদামঘরের’ প্রয়োজনীয়তা দেখা দেবে।
ভারতে ডিজিটাল বৈষম্য দূর করারও প্রয়োজনীয়তা রয়েছে বলেও তিনি মন্তব্য করেন।
প্রধানমন্ত্রী দুর্নীতি নির্মূল করতে প্রযুক্তি কিভাবে সাহায্য করে চলছে তা ব্যাখ্যা করেন।
এই প্রসঙ্গে তিনি কয়লা ব্লক নিলাম ও রান্নার গ্যাসের ভর্তুকিতে নগদ সুবিধা হস্তান্তরের কথা উল্লেখ করেন।
প্রধানমন্ত্রী ভারতে পর্যটনের বিকাশে ভারতীয় তথ্য প্রযুক্তি ক্ষেত্রকে সহায়তা করার অনুরোধ জানান।
এই প্রসঙ্গে তিনি ভারতের ঐতিহ্যকে তুলে ধরতে বাস্তাবিক সংগ্রহালয় গড়ে তোলার কথা বলেন।
প্রধানমন্ত্রী শিল্প সংস্থাগুলিকে বিদ্যালয়ে ই-গ্রন্থাগার গড়ে তোলার কাজে সহায়তা করার জন্য আহ্বান জানান।
শিল্প ক্ষেত্রে বিশেষ অবদান রাখার জন্য প্রধানমন্ত্রী ‘ইমপ্যাক্ট অ্যাওয়ার্ড’ প্রদান করেন।
তথ্য প্রযুক্তি ক্ষেত্রে উদ্ভাবনমূলক কর্মকাণ্ডকে উৎসাহ যোগাতে প্রধানমন্ত্রী ‘ভারতীয় চ্যালেঞ্জের জন্য ন্যাসকমের উদ্যোগের’ও সূচনা করেন।
