আফগানিস্তানের সালমা বাঁধ প্রকল্পটির পুনর্নিমাণ ও সম্পূর্ণ করার কাজে অনুমোদন দিল কেন্দ্রীয় মন্ত্রিসভা।
প্রধানমন্ত্রী শ্রী নরেন্দ্র মোদীর নেতৃত্বে মন্ত্রিসভার বৈঠকটি অনুষ্ঠিত হয়।
এই প্রকল্পের পুনর্নিমাণ ও সম্পূর্ণ করার কাজে সংশোধিত ব্যয়বরাদ্দ হল ১,৭৭৫ কোটি ৬৯ লক্ষ টাকা।
আগামী বছরের জুনের মধ্যে এই প্রকল্পটির কাজ সম্পূর্ণ হবে বলে আশা করা হচ্ছে।
প্রকল্প রূপায়ণের দায়িত্বে রয়েছে কেন্দ্রীয় জলসম্পদ মন্ত্রকের নিয়ন্ত্রণাধীন ‘ওয়াপকোস’ সংস্থাটি।
এই প্রকল্পটির নির্মাণ সম্পূর্ণ হলে আফগানিস্তানের পশ্চিমাঞ্চলের অর্থনৈতিক অগ্রগতি আরও ত্বরান্বিত হবে।
সেইসঙ্গে, ভারতের খ্যাতি ও সুনামও প্রসার লাভ করবে আফগানিস্তানে।
PG/SKD/DM
