ধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার বৈঠকে রাষ্ট্রীয় যুব স্বশক্তিকরণ কার্যক্রম ২০১৭-১৮ থেকে ২০১৯-২০ পর্যন্ত চালিয়ে যাওয়ার ব্যাপারে অনুমোদন মিলেছে।
এই কর্মসূচি রূপায়ণে বাজেট বরাদ্দের পরিমাণ ১ হাজার ১৬০ কোটি টাকা।
দ্বাদশ পঞ্চবার্ষিকী পরিকল্পনাকালে কেন্দ্রীয় অর্থমন্ত্রক ও নীতি আয়োগের সঙ্গে আলাপ-আলোচনার মাধ্যমে রাষ্ট্রীয় যুব স্বশক্তিকরণ কার্যক্রমের আওতায় আরও ৮টি প্রকল্পকে গ্রহণ করা হয়েছে।
এরফলে সমস্ত প্রকল্পগুলি রূপায়ণে আরও সমন্বয় স্হাপিত হবে এবং সেগুলির কার্যকারিতা আরও বাড়বে।
এমনকি প্রাপ্ত সম্পদের সদ্ব্যবহার করে আরও ভালো ফল পাওয়া যাবে।
এই প্রকল্পগুলির মাধ্যমে ১৫-২৯ বছর বয়সী যুবকরা বিশেষভাবে উপকৃত হবেন।
এছাড়াও ১০-১৯ বছর বয়সী বয়ঃসন্ধিকালীন মেয়েরাও লাভবান হবেন।
রাষ্ট্রীয় যুব স্বশক্তিকরণ কার্যক্রমের আওতায় যে ৮টি প্রকল্পকে অন্তর্ভুক্ত করা হয়েছে সেগুলি হল- নেহরু যুব কেন্দ্র সংগঠন, ন্যাশনাল ইয়্যুথ কোর, কিশোর ও বয়ঃসন্ধিকালীন ছেলেমেয়েদের উন্নয়নে জাতীয় কর্মসূচি, আন্তর্জাতিক সহযোগিতা, যুব আবাস, স্কাউটিং ও গাইডিং সংগঠনগুলিকে সহায়তা, জাতীয় শৃঙ্খলা প্রকল্প এবং যুবাদের মধ্যে নেতৃত্বদানের ক্ষমতার বিকাশে জাতীয় কর্মসূচি।
***
CG/BD/NS/
