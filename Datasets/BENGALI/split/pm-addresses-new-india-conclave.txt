নতুন দিল্লিতে ওয়াই ৪ ডি নিউ ইন্ডিয়া কনক্লেভে আজ ভাষণ দিলেন প্রধানমন্ত্রী শ্রী নরেন্দ্র মোদী।
প্রধানমন্ত্রী বলেন, দেশ আজ রূপান্তরের মধ্য দিয়ে চলছে।
দ্রুততম বিকাশশীল অর্থনীতি হিসাবে ভারত আজ নিজেকে যে প্রতিপন্ন করতে পেরেছে, সে বিষয়টি উল্লেখ করে শ্রী মোদী বলেন, আন্তর্জাতিক প্রতিবেদন অনুযায়ী, ভারতে দ্রুতদারিদ্র্য কমছে।
তাঁর এও অভিমত, সরকার যখন সক্রিয়তার পরিচয় দিচ্ছে, তখন যুবসমাজ কেবল প্রাপ্ত সুযোগের সদ্ব্যবহারই করছেন না, তাঁরা নতুন করে নিজেদের গড়ে তুলছেন।
প্রধানমন্ত্রী বলেন, যুবসম্প্রদায়ের আশা-আকাঙ্খা বা ক্ষমতার সঙ্গে পাল্লা দিয়ে ভারত পরিবর্তনশীল ক্রিয়াকলাপগুলি চালাচ্ছে।
তিনি বলেন, দেশের ৩ কোটি শিশুর টিকাকরণ সম্ভব হয়েছে, বিগত চার বছরে ১.৭৫ লক্ষ কিমি গ্রামীণ সড়ক নির্মিত হয়েছে, বিদ্যুৎ পৌঁছে গিয়েছে প্রত্যেকটি গ্রামে, ২০১৭-র অক্টোবর থেকে এখন পর্যন্ত ৮৫ লক্ষ বাড়িতে বিদ্যুৎ পৌঁছে গিয়েছে; দরিদ্র মানুষের কাছে পৌঁছে গিয়েছে ৪.৬৫ কোটি রান্নার গ্যাস সংযোগ এবং বিগত চার বছরে ১ কোটিরও বেশি বাড়ি গরিব মানুষের জন্য নির্মাণ করা হয়েছে।
প্রধানমন্ত্রী আরও বলেন, এই বিরাট সংখ্যায় পৌঁছনোর অন্যতম কারণ ভারতের ৮০ কোটি মানুষ বর্তমানে ৩৫ বছরের নীচে রয়েছে।
শ্রী মোদী দেশের বহু নেতার উদাহরণ দিয়েছেন যাঁরা অত্যন্ত নগণ্য পটভুমি থেকে উচ্চ পদে আসীন হয়েছেন।
প্রধানমন্ত্রী বলেন, পরিবর্তিত পরিস্থিতি কেবল রাজনীতির মধ্যে সীমাবদ্ধ নেই।
প্রশাসনিক পরিষেবায় উচ্চপদে অভিষিক্ত বহু যুবকই এসেছেন হয় গ্রাম অথবা ছোট শহর থেকে।
হিমা দাস-এর উল্লেখ করে তিনি বলেন, এই অ্যাথলিটের মতোই অন্যান্য অল্প বয়সী মেয়েরা ক্রীড়া ক্ষেত্র থেকে পদক নিয়ে আসছেন।
এই পরিস্থিতিতে তিনি মনে করেন, ভারতের নব্য যুবসমাজ মনে করে সবকিছুই সম্ভব এবং সবকিছুই পাওয়া যেতে পারে।
শ্রী মোদী এ প্রসঙ্গে বলেন, দেশের চাহিদার ওপর লক্ষ্য রাখতে মানুষের জীবনকেও আরও সরল করতে হবে।
ভারতমালা, সাগরমালা, মুদ্রা, স্ট্যান্ড আপ ইন্ডিয়া, আয়ুষ্মান ভারত – এর মতো প্রকল্পগুলি কিভাবে সাহায্য করছে তারও ব্যাখ্যা করেন প্রধানমন্ত্রী।
উদ্ভাবন ও গবেষণায় যে তাঁর সরকার প্রভূত গুরুত্ব দিয়েছে, তাও এ প্রসঙ্গে জানান তিনি।
ডিজিটাল লেনদেনের বিকাশে যুবসমাজ যথেষ্ট সাহায্য করছে বলে প্রধানমন্ত্রী পরিশেষে জানান।এ প্রসঙ্গে শ্রী মোদী বলেন, দেশের স্বাধীনতা অর্জনে সাহায্য করেছিল যুবসম্প্রদায়।
নতুন ভারতের উদয়েও যুবসম্প্রদায়ের গুরুত্বপূর্ণ ভূমিকা রয়েছে।
তিনি মনে করেন, নতুন ভারত এমনই একটি স্থান, যেখানে প্রক্রিয়াসমূহ প্রগতি চিহ্নিত করে, প্রক্রিয়ায় মানুষের প্রভাব নয়।
CG/SSS/SB……
