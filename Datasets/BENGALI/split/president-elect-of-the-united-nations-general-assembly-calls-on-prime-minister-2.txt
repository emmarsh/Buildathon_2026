রাষ্ট্রসংঘের সাধারণসভার নব-নির্বাচিত অধ্যক্ষা শ্রীমতী মারিয়া ফার্নান্দা এসপিনোসা গার্সেস শুক্রবার (১০ আগস্ট) প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করেন।
রাষ্ট্রসংঘের ৭৩তম সাধারণসভার অধ্যক্ষা পদে নির্বাচিত হওয়ায় শ্রীমতী এসপিনোসা’কে প্রধানমন্ত্রী অভিনন্দন জানান।
রাষ্ট্রসংঘের সাধারণসভার আসন্ন অধিবেশন সম্পর্কে শ্রীমতী এসপিনোসা তাঁর অগ্রাধিকারের বিষয়গুলির ব্যাপারে প্রধানমন্ত্রীকে জানান।
নতুন দায়িত্ব ও কর্তব্য পালনে শ্রীমতী এসপিনোসা’কে ভারতের পক্ষ থেকে পূর্ণ ও গঠনমূলক সহযোগিতার আশ্বাস দেন প্রধানমন্ত্রী।
দুই নেতা সন্ত্রাসবাদ সহ বিভিন্ন আন্তর্জাতিক চ্যালেঞ্জের ক্ষেত্রে রাষ্ট্রসংঘের আরও কড়া পদক্ষেপ গ্রহণের প্রয়োজনীয়তা, রাষ্ট্রসংঘের সংস্কার এবং জলবায়ুর পরিবর্তনের বিষয়গুলি নিয়ে আলোচনা করেন।
CG/BD/SB…
