প্রধানমন্ত্রী শ্রী নরেন্দ্র মোদী আজ মার্কিন প্রেসিডেন্ট মিঃ বারাক ওবামার সঙ্গে নিউইয়র্ক শহরে সাক্ষাৎ করেন।
তিনি ফ্রান্সের প্রেসিডেন্ট মিঃ ফ্রান্সোয়া হোলন্দ এবং ব্রিটেনের প্রধানমন্ত্রী মিঃ ডেভিড ক্যামেরোনের সঙ্গেও সাক্ষাৎ করেন।
আবহাওয়া পরিবর্তন, সন্ত্রাসবাদ, চারটি রপ্তানি নিয়ন্ত্রণ শাসন ব্যবস্থায় সদস্যপদ পাওয়ার ভারতের ইচ্ছা এবং রাষ্ট্রসঙ্ঘের নিরাপত্তা পর্ষদের সংস্কার – এই চারটি বিষয়ে বৈঠকে আলাপ-আলোচনা হয়।
আবহাওয়া পরিবর্তন সম্পর্কে প্রধানমন্ত্রীর বক্তব্য এই বিষয়ে ভারতের দায়বদ্ধতা সর্বাগ্রে।
তিনি জানান, ভারত তার পরিকল্পিত জাতিগতভাবে নির্ধারিত দান বা আই.এন.ডি.সি.
আগামী ২ অক্টোবর, গান্ধী জয়ন্তীতে ঘোষণা করার অনুমতি চেয়েছে, যদিও চূড়ান্ত সময়টি ছিল পয়লা অক্টোবর।
প্রধানমন্ত্রী বলেন, গুরুত্ব কেবল নিঃসারণের মাত্রার ওপর দেওয়া শ্রেয় নয় গুরুত্ব অতএব দিতে হবে উন্নয়নশীল দেশগুলিকে পরিচ্ছন্ন শক্তি প্রদানের জন্য অর্থ ও প্রযুক্তি দেওয়াতেও।
এ প্রসঙ্গে তিনি আগামীতে ১৭৫ গিগাওয়াট পুনর্নবীকরণ শক্তি যোগানোর ভারতের ভবিষ্যৎ চিন্তাভাবনার কথাও উত্থাপান করেন।
ব্রিটেনের প্রধানমন্ত্রী মিঃ ডেভিড ক্যামেরোন সঙ্গে বৈঠকে শ্রী মোদী ভারতের ‘মেক ইন ইন্ডিয়া’ কর্মসূচিতে ব্রিটেন’কে অংশীদার হওয়ার আহ্বান জানান।
ফরাসী প্রেসিডেন্ট মিঃ ফ্রান্সোয়া হোলন্দ-এর সঙ্গে কথপোকথনের সময় মাইক্রোসফ্ট-এর সহ-প্রতিষ্ঠাতা বিল গেট্স সেখানে উপস্থিত হন।
মার্কিন প্রেসিডেন্টের সঙ্গে বৈঠকে দু’দেশের মধ্যে সম্পর্কে গুরুত্বপূর্ণ অগ্রগতি দু’দেশই স্বীকার করে নেয়।
সাম্প্রতিক পরিকল্পিত এবং বাণিজ্যিক আলোচনা এবং সাইবার নিরাপত্তার বিষয় দুটিও কথা প্রসঙ্গে উত্থাপন করা হয়।
তাঁরা উভয়েই আলোচনা করেন যে, আমেরিকার চারটি উপগ্রহ ইসরো সফলভাবে উৎক্ষেপণের দিনটিতে তাঁরা মিলিত হয়েছেন।
শ্রী মোদী তাঁর ক্যালিফোর্নিয়া সফরের প্রসঙ্গটিও কথা প্রসঙ্গে উত্থাপন করেন।
আলোচনা করেন স্যান জোস-এ পুনর্নবীকরণযোগ্য শক্তি সম্পর্কিত কথাবার্তার বিষয়টি এবং ‘স্টার্টআপ’ যোগসূত্র গড়ে তোলার ব্যাপারে আলাপ-আলোচনার বিষয়টিও।
SSS/SB/S
