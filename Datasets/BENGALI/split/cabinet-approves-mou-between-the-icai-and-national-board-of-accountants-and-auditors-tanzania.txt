পেশাদারিত্বের নিয়মনীতি, প্রযুক্তিগত গবেষণা, পেশাগত উন্নয়ন প্রচেষ্টা, অ্যাকাউন্টেসিতে প্রশিক্ষণ, অডিট ব্যবস্থার কাজকর্ম ও মানের ওপর নজরদারি, অ্যাকাউন্টিং-এর ক্ষেত্রে জ্ঞানের প্রসার, পেশাগত দক্ষতা তথা মেধা বিকাশ সহ বিভিন্ন ক্ষেত্রে পারস্পরিক সহযোগিতা প্রসারের লক্ষ্যে চুক্তিবদ্ধ হতে চলেছে ভারত ও তানজানিয়া।
এই মর্মে ভারতের ইনস্টিটিউট অফ চার্টার্ড অ্যাকাউন্ট্যান্টস অফ ইন্ডিয়া (আইসিএআই) এবং তানজানিয়ার ন্যাশনাল বোর্ড অফ অ্যাকাউন্ট্যান্টস অ্যান্ড অডিটার্স (এনবিএএ)-এর মধ্যে একটি মউ স্বাক্ষরের প্রস্তাবে আজ (১৮ই জুলাই, ২০১৮) অনুমোদন দেওয়া হল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে।
মউ স্বাক্ষরের ফলশ্রুতিতে আইসিএআই-এর সদস্য, ছাত্রছাত্রী এবং তাঁদের সংস্থা ও প্রতিষ্ঠানগুলির মধ্যে পারস্পরিক স্বার্থ রক্ষার ক্ষেত্রে এক বিশেষ সম্পর্ক গড়ে উঠবে।
এছাড়া, পেশাদারী অভিজ্ঞতার পরিসরকে আরও বাড়িয়ে তোলারও সুযোগ পাবেন আইসিএআই-এর সদস্যরা।
মউ স্বাক্ষরের হাত ধরে এক বলিষ্ঠ সম্পর্ক গড়ে উঠবে আইসিএআই এবং এনবিএএ-এর মধ্যে।
CG/SKD/DM
