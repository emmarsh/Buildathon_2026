জাপানের বিদেশ মন্ত্রী শ্রী তারো কোনো সোমবার নতুন দিল্লিতে প্রধানমন্ত্রী শ্রী নরেন্দ্র মোদীর সঙ্গে সৌজন্য সাক্ষাৎ করেন।
গত অক্টোবর মাসে প্রধানমন্ত্রী শ্রী নরেন্দ্র মোদীর জাপান সফরের পর সাম্প্রতিক মাসগুলিতে যে পদক্ষেপ গ্রহণ করা হয়েছে, শ্রী কোনো সে সম্পর্কে শ্রী মোদীকে অবহিত করেন।
প্রধানমন্ত্রী গত অক্টোবর মাসে সফল জাপান সফরের কথা স্মরণ করে, দু’দেশের মধ্যে বিশেষ কৌশলগত ও বিশ্ব অংশীদারিত্বমূলক সম্পর্ককে আরও নিবিড় করার ব্যাপারে তাঁর দৃঢ় অঙ্গীকারের কথা পুনরায় ব্যক্ত করেন।
প্রধানমন্ত্রী বলেন, এ বছরের শেষ দিকে জাপানের সঙ্গে পরবর্তী পর্যায়ের বার্ষিক শীর্ষ বৈঠকের ব্যাপারে ভারত অত্যন্ত আশাবাদী।
CG/BD/SB…
