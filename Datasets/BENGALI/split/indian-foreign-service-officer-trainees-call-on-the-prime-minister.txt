ভারতীয় বিদেশ সেবা, অর্থাৎ, ইন্ডিয়ান ফরেন সার্ভিসের ২০১৪ এবং ২০১৫ ব্যাচের ৬৪ জন প্রশিক্ষণার্থী আধিকারিক মঙ্গলবার সাক্ষাৎ করলেন প্রধানমন্ত্রী শ্রী নরেন্দ্র মোদীর সঙ্গে।
তরুণ আধিকারিকদেরসঙ্গে আলাপচারিতার সময় ভারতের সঙ্গে বহির্বিশ্বের ঘনিষ্ঠ যোগসূত্র গড়ে তোলার কাজে তাঁদের উদ্যোগ গ্রহণের পরামর্শ দেন প্রধানমন্ত্রী।
সেইসঙ্গে, যে দেশে তাঁরা কর্মরত থাকবেন সেখানকার অবস্থা ও পারিপার্শ্বিকতা সম্পর্কেও সম্যক জ্ঞান ও অভিজ্ঞতা অর্জনের পরামর্শ দেন তিনি।
সহযোগিতামূলক যুক্তরাষ্ট্রীয়বাদের চিন্তাভাবনাকে অবলম্বন করে বহির্বিশ্বের সঙ্গে ভারতের সংযোগ স্থাপনের চেষ্টা করা উচিত বলে তরুণ আধিকারিকদের জানান শ্রী নরেন্দ্র মোদী।
তিনি বলেন, বিভিন্ন দেশের মানুষের সঙ্গে যেমন মৈত্রীর সম্পর্ক গড়ে তুলতে হবে, অন্যদিকে তেমনই প্রসার ঘটাতে হবে সাংস্কৃতিক সফর ও বিনিময় কর্মসূচিরও।
শিল্প, বিনিয়োগ ও প্রযুক্তি ক্ষেত্রে সম্পর্কের প্রসার ও উন্নয়ন এবং বিদেশে বসবাসকারী ভারতীয়দের স্বার্থ ও কল্যাণের বিষয়গুলি সম্পর্কেও চিন্তাভাবনা করতে বলেন তিনি বিদেশ সেবার আধিকারিকদের।
PG/SKD/DM/S
