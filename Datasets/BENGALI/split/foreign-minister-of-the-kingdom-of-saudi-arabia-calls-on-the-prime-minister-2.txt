প্রধানমন্ত্রী শ্রী নরেন্দ্র মোদী আজ সৌদি আরবের বিদেশ মন্ত্রী শ্রী আদেল বিন আহমেদ আল-জুবের’কে স্বাগত জানান।
ভারত সৌদি আরবের সঙ্গে তার ঘনিষ্ঠ ও সৌহার্দ্যপূর্ণ সম্পর্ককে অত্যন্ত গুরুত্ব দেয় বলে প্রধানমন্ত্রী তাঁকে জানান।
সৌদি আরবের বিদেশ মন্ত্রী বলেন, তাঁদের পররাষ্ট্র নীতিতে ভারতের সঙ্গে সম্পর্ককে উচ্চ অগ্রাধিকার দিয়ে থাকে।
তিনি সৌদি আরবের উন্নয়নে সেদেশে বসবাসকারী ভারতীয় সম্প্রদায়ের অবদানের সপ্রশংস উল্লেখ করেন।
উভয় নেতাই বাণিজ্য, বিনিয়োগ, শক্তি ও সুরক্ষা সহযোগিতা প্রভৃতি বিষয়ে দ্বিপাক্ষিক সহযোগিতা আরও মজবুত করার সম্পর্কে মতবিনিময় করেন।
তাঁরা আঞ্চলিক পরিস্থিতি নিয়েও আলোচনা করেন এবং এ অঞ্চলের শান্তি ও স্থিতিশীলতা বজায় রাখার ক্ষেত্রে উভয় দেশেরই যে স্বার্থ জড়িত সে বিষয়ে সহমত হন।
সৌদি আরবে প্রধানমন্ত্রীর আসন্ন সফর দু’দেশের কৌশলগত অংশীদারিত্বকে নতুন উচ্চতায় নিয়ে যাবে বলে শ্রী মোদী প্রত্যয় ব্যক্ত করেন।
PG/SB
