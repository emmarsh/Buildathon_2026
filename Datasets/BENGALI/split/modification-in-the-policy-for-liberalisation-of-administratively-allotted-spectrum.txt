প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে আজ প্রশাসনিকভাবে বন্টন করা স্পেকট্রামগুলির ক্ষেত্রে উদার নীতি গ্রহণের সিদ্ধান্ত নেওয়া হয়।
যে সমস্ত ক্ষেত্রে বাজার নির্ধারিত মূল্যের কোন সন্ধান পাওয়া যায় না, সেক্ষেত্রে এই উদার নীতি গ্রহণ করা হবে।
এর ফলে, নতুন নতুন প্রযুক্তি চালু করার মাধ্যমে স্পেকট্রামের সর্বোচ্চ সদ্ব্যবহার সম্ভব করা যাবে।
টেলিযোগাযোগ ক্ষেত্রের নিয়ন্ত্রক সংস্থা ট্রাই-এর সুপারিশক্রমেই সরকার এই নীতি গ্রহণের সিদ্ধান্ত নিয়েছে।
এর ফলে, এই প্রক্রিয়ার মাধ্যমে ১,৩০০ কোটি টাকার মতো আয় হবে বলে আশা করা হচ্ছে।
PG/SKD/DM/S
