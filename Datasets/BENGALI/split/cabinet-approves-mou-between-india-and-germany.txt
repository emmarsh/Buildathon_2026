উৎপাদন ক্ষেত্র বিশেষত, মূলধনী দ্রব্যের মতো উপক্ষেত্রে প্রযুক্তি হস্তান্তরে জার্মানির স্টেইনবিস জি এম বি এইচ কোম্পানি কে জি’র সঙ্গে সমঝোতা স্বাক্ষরিত হওয়ার বিষয়টি সম্পর্কে আজ প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভাকে অবহিত করা হয়।
জার্মানির হ্যানোভার-এ আয়োজিত শিল্প প্রদর্শনী হ্যানোভার মেসির সময় ২৫ এপ্রিল, ২০১৬ তারিখে এই সমঝোতা স্বাক্ষরিত হয়।
ইউরোপে ফলিত শিল্প গবেষণায় পুরোধা সংস্থা হল, স্টেইনবিস জি এম বি এইচ।
এটি উৎপাদন ক্ষেত্রে চিহ্নিত করা প্রকল্পগুলির রূপায়ণে প্রযুক্তি সংক্রান্ত উৎসগত অংশীদার হিসেবে কাজ করবে।
এই সমঝোতায় যেসব ক্ষেত্রে সহযোগিতার কথা ভাবা হয়েছে সেগুলি হল –ক) সুনির্দিষ্ট প্রযুক্তির প্রোফাইল করা, খ)সুনির্দিষ্ট মূলধনী দ্রব্য উপক্ষেত্রের জন্য প্রযুক্তিগত পথ-মানচিত্র তৈরি, গ)মূলধনী দ্রব্য ক্লাস্টারে প্রযুক্তিগত অবস্থার মূল্যায়ন, ঘ)প্রযুক্তিগত ক্ষেত্রে অনুষ্ঠানের ক্ষেত্রে সহযোগিতা এবং ঙ) বর্তমানে প্রযুক্তিগত প্রতিষ্ঠানগুলির উন্নতিকরণ/দেশে গ্রিনফিল্ড বা পরিবেশ অনুকূল প্রতিষ্ঠান গড়া এবং অন্যান্য প্রযুক্তিগত সহযোগিতা ও আদান-প্রদান বাড়ানো।
এই সমঝোতাপত্র হল, ভারতের মূলধনী দ্রব্য ক্ষেত্রে শিল্প প্রযুক্তি সহায়তায় একটি কাঠামোগত ব্যবস্থা।
এই সমঝোতা বা মউ বিভিন্ন রাষ্ট্রায়ত্ত উদ্যোগ এবং মূলধনী দ্রব্য উৎপাদন ইউনিটগুলিকে স্টেইনবিস জি এম বি এইচ-এর দক্ষতা ও সামর্থ্য কাজে লাগানোর সুযোগ দেবে।
PG/SB
