প্রধানমন্ত্রী শ্রী নরেন্দ্র মোদি শুক্রবার ‘ভারতের বন্ধু’ (ফ্রেন্ডস্‌ অব ইন্ডিয়া) অনুষ্ঠানে অংশ নেন।
এই অনুষ্ঠানে রাশিয়ার শিল্পীরা ভারতীয় পরাম্পরাগত এবং লোকনৃত্য পরিবেশন করেছে।
এই অনুষ্ঠানের মধ্যে দিয়ে রাশিয়ায় ভারতীয় সাংস্কৃতিক ঐতিহ্যের জনপ্রিয়তা এবং আন্ত:সাংস্কৃতিক বোধ-এর গুরুত্ব তুলে ধরা হয়।
একটি শ্লোক আবৃত্তি এবং ‘বন্দেমাতরম্‌’-এর সৃষ্টিশীল উপস্থাপনার মাধ্যমে অনুষ্ঠানটি শুরু হয়।
এরপরেই সংক্ষিপ্ত আকারে একের পর এক পরিবেশিত হয় কুচিপুড়ি, কত্থক এবং ডান্ডিয়া রাস।
অংশগ্রহণকারী সব শিল্পীরা মঞ্চে এরপর একযোগে শ্রী অটল বিহারী বাজপেয়ীর ‘গীত নয়া গাতা হুঁ’ কবিতার গীতিময়রূপ পরিবেশন করে।
এই উপলক্ষে ভাষণে প্রধানমন্ত্রী শিল্পীদের প্রশংসা করেন।
বিশেষত সতী কাজানোভা’র উপস্থাপনার বিশেষ প্রশংসা করে তিনি বলেন, কাজানোভা ছিলেন মুসলীম পরিবার থেকে আগত রাশিয়ার একজন নাগরিক, একজন পপ-গায়ক যিনি সুচারুভাবে বৈদিক মন্ত্রও উচ্চারণ করতে পারতেন।
প্রধানমন্ত্রী বলেন, রাশিয়ার এতো সংখ্যক লোক ভারতীয় সাংস্কৃতিক ঐতিহ্য সম্পর্কে তাদের ভাললাগা প্রকাশ করেছে, এটা আমাদের পক্ষে গর্বের বিষয়।
ঈদ-উল-মিলাদ এবং বড়দিন উপলক্ষ্যে জনগনকে শুভেচ্ছা জানিয়ে প্রধানমন্ত্রী বলেন, আগামীকাল (২৫ ডিসেম্বর) প্রাক্তন প্রধানমন্ত্রী শ্রী অটল বিহারী বাজপেয়ীরও জন্মদিন।
প্রধানমন্ত্রী বলেন, রাশিয়ায় ভারতীয় সংস্কৃতিকে জনপ্রিয় করে তুলতে লাগাতর উৎকৃষ্ট উদ্যোগ নেওয়া হয়েছে।
রাশিয়ার ২০০টি স্থানে আন্তর্জাতিক যোগা দিবস পালনের কথাও তিনি উল্লেখ করেছেন।
উভয় দেশের মধ্যে অতীতকাল থেকে বাণিজ্য এবং পান্ডিত্যপূর্ণ বিষয়ে যোগসূত্রের কথা উল্লেখ করে প্রধানমন্ত্রী বলেন, বাধা-বিপত্তির মাঝেও রাশিয়া সবসময়ই ভারতের পাশে দাঁড়িয়েছে।
তিনি বলেন, যখন আমরা যুদ্ধের মুখোমুখি হয়েছি, সেসময় রাশিয়া আমাদের সহায়তা করেছে এবং ভারতীয় জওয়ানরা বিজয়ী হয়েছে।
তিনি বলেন, দুদেশের মধ্যে এটা হল শক্তির সম্পর্ক, কিন্তু এই শক্তি হচ্ছে বন্ধুত্বের শক্তি।
তিনি এও বলেন, রাশিয়া সবসময়, এমনকি আন্তর্জাতিক মঞ্চেও ভারতকে সমর্থন জানিয়েছে।পর্যটনের জন্য রাশিয়ানদের ভারতে আসতে উৎসাহ দিতে তিনি সেদেশে পড়াশুনা করছে এমন ভারতীয় ছাত্রদের অনুপ্রাণিত করেন।
প্রধানমন্ত্রী বলেন, অর্থনৈতিক ক্রিয়াকলাপের জন্য সারা বিশ্বে আজ ভারত প্রশংসিত হচ্ছে।
আশাপূর্ণ দৃষ্টিতে সমগ্র বিশ্ব তাকাচ্ছে ভারতের দিকে এবং বিনিয়োগকারীরা ভারতে বিনিয়োগে আশ্বস্ত বোধ করছে।
তিনি বলেন, এই বিনিয়োগের মধ্যে দিয়ে ভারতে বিশ্বমানের পরিকাঠামো তৈরি হবে এবং ছাত্র-ছাত্রীদের জন্য কর্মসংস্থানের সুযোগ সৃষ্টি হবে।
তিনি বলেন, সারা বিশ্ব আজ ভারতকে কেবলমাত্র একটি বাজার হিসেবেই না, বরং একটি সম্ভাবনাময় ম্যানুফেকচারিং হাব হিসেবে দেখছে।
প্রধানমন্ত্রী শ্রী নরেন্দ্র মোদি তাঁর রাশিয়া সফরকে একটি অত্যন্ত সার্থক সফর বলে বর্ণনা করেন এবং রাষ্ট্রপতি পুতিনের সাথে তাঁর আলোচনা অত্যন্ত সফল বলে তিনি মন্তব্য করেন।
SC/JC/AGT
