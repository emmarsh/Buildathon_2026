ভারত ও সিঙ্গাপুরের মধ্যে ফিন টেক বা আর্থিক প্রযুক্তি একটি যৌথ কর্মীগোষ্ঠী গঠনের জন্য গত জুন মাসে যে সমঝোতাপত্র বা মউ স্বাক্ষরিত হয়েছিল, সেটিতে কেন্দ্রীয় মন্ত্রিসভার কর্মপরবর্তী অনুমোদন মিলেছে।
প্রধানমন্ত্রী শ্রী নরেন্দ্র মোদীর পৌরহিত্যে বুধবার (২৪শে অক্টোবর) কেন্দ্রীয় মন্ত্রিসভার বৈঠকে এই সিদ্ধান্ত হয়।
উভয় দেশের মধ্যে ফিন টেক বা আর্থিক প্রযুক্তি ক্ষেত্রে সহযোগিতার জন্য যৌথ কর্মীগোষ্ঠী গঠন করা হয়েছে।
সিঙ্গাপুরের সঙ্গে ভারতের সহযোগিতার ফলে উভয় দেশই অ্যাপ্লিকেশন প্রোগ্রামিং ইন্টারফেসেস বা এপিআই; রেগুলেটরি স্যান্ডবক্স; আর্থিক ও ডিজিটাল লেনদেন নিরাপত্তা; বৈদ্যুতিন লেনদেনের জন্য রুপে নেটওয়ার্কের এককীকরণ; ইউপিআই ফাস্ট পেমেন্ট লিঙ্ক এবং ই-কেওয়াইসি-র মতো বৈদ্যুতিন ব্যবস্থার ক্ষেত্রে উৎকর্ষ অর্জনে লাভবান হবে।
এছাড়াও, গঠিত যৌথ কর্মীগোষ্ঠী আর্থিক-প্রযুক্তি ক্ষেত্রে নিয়ন্ত্রণমূলক যোগসূত্র বাড়াতে সেরা পন্থাপদ্ধতিগুলি আদানপ্রদান করবে।
আর্থিক প্রযুক্তির সঙ্গে যুক্ত বিভিন্ন নীতি ও নিয়ন্ত্রণমূলক ব্যবস্থা সম্পর্কিত অভিজ্ঞতার আদানপ্রদান বাড়াবে।
ডেটা ব্যবহারের সঙ্গে যুক্ত আর্থিক প্রযুক্তি বিভিন্ন প্রতিষ্ঠান ও সংস্থার মান নির্ধারণে উৎসাহিত করবে।
একইভাবে, ভারত ও সিঙ্গাপুরের আর্থিক প্রযুক্তি সংক্রান্ত শিল্প সংস্থাগুলির মধ্যে সহযোগিতা বৃদ্ধি পাবে।
আর্থিক প্রযুক্তি ক্ষেত্রের প্রতিষ্ঠানগুলির মধ্যেও সহযোগিতা বাড়বে।
বাণিজ্যিক ক্ষেত্রগুলির জন্য আর্থিক প্রযুক্তি সংক্রান্ত সমাধান ব্যবস্থারও মানোন্নয়ন ঘটবে।
CG/BD/DM/…
