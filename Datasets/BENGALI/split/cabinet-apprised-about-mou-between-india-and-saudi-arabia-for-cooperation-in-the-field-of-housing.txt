ভারত ও সৌদি আরবের মধ্যে আবাসন ক্ষেত্রে সহযোগিতার লক্ষ্যে গত ফেব্রুয়ারি মাসে স্বাক্ষরিত সমঝোতাপত্র সম্পর্কে মন্ত্রিসভাকে অবহিত করা হয়েছে।
নতুন দিল্লিতে প্রধানমন্ত্রী শ্রী নরেন্দ্র মোদীর পৌরহিত্যে অনুষ্ঠিত কেন্দ্রীয় মন্ত্রিসভার বৈঠকে এ বিষয়ে জানানো হয়।
এই সমঝোতা স্বাক্ষরের ফলে সুলভ এবং স্বল্প আয়ের মানুষের জন্য আবাসনের সংস্থান সহ সংশ্লিষ্ট ক্ষেত্রের সঙ্গে যুক্ত কারিগরি সহায়তা আরও বৃদ্ধি পাবে।
সেই সঙ্গে, উভয় দেশের আবাসন ও পরিকাঠামো প্রকল্পগুলিতে বিভিন্ন কর্তৃপক্ষ ও সংস্থার অংশগ্রহণ আরও বাড়বে।
আবাসন নির্মাণের সঙ্গে যুক্ত আধুনিক নির্মাণ প্রযুক্তি উদ্ভাবন তথা হস্তান্তর সহ জ্ঞান ও অভিজ্ঞতা বিনিময়ের পাশাপাশি, সংশ্লিষ্ট ক্ষেত্রে গবেষণা ও উন্নয়নমূলক কাজকর্ম আরও বৃদ্ধি পাবে।
CG/BD/SB
