প্রধানমন্ত্রী শ্রী নরেন্দ্র মোদির সঙ্গে সোমবার আফগানিস্তানের মুখ্য কার্যকারী আধিকারিক ড: আবদুল্লা আবদুল্লা সাক্ষাৎ করেন।
প্রধানমন্ত্রী উষ্ণ অভ্যর্থনা জানান ড: আবদুল্লাকে।
উল্লেখ্য, জয়পুরে ‘সন্ত্রাস বিরোধী সম্মেলন-২০১৬’ শীর্ষক যে সম্মেলনটি অনুষ্ঠিত হতে চলেছে, তাতে মূল বক্তব্য রাখবেন ড: আবদুল্লা।
সাক্ষাৎকারকালে ড: আবদুল্লা আবদুল্লা ২০১৫-র ডিসেম্বরে আফগানিস্তানে প্রধানমন্ত্রীর প্রাণবন্ত ও সফল সফরের কথা পুনরায় উল্লেখ করেন।
আফগানিস্তানে সেটাই ছিল প্রধানমন্ত্রীর প্রথম সফর।
তিনি বলেন, এই সফল সফর দুই দেশের কৌশলগত অংশীদারিত্বের ক্ষেত্রে পুনরায় শক্তি সঞ্চার করেছে।
তিনি আফগানিস্তানে পরিকাঠামো উন্নয়ন এবং ক্ষমতা গঠনের জন্য ভারতের তরফে সহায়তার হাত বাড়িয়ে দেওয়ার বিষয়টিকে গভীরভাবে প্রশংসা করেন।
প্রধানমন্ত্রী বিশেষ করে, ২০১৬-র ৪ ও ৫ জানুয়ারি তারিখে মাজার-ই-শরিফ-এ ভারতীয় দূতাবাসের উপর হামলা চলাকালে ভারতীয়দের রক্ষা করার জন্য আগানিস্তানের সরকার এবং জাতীয় নিরাপত্তা বাহিনী (এন এস এফ) যে ধরনের সাহসিকতা ও আত্মত্যাগের নজির রেখেছে, তার জন্য কৃতজ্ঞতা প্রকাশ করেন।প্রধানমন্ত্রী আফগানিস্তানকে একটি শান্তিপূর্ণ, স্থিতিশীল, সমৃদ্ধশালী, সংযুক্তিকৃত ও গণতান্ত্রিক দেশ হিসাবে গড়ে তুলতে সেদেশের জনগণ যে প্রয়াস নিয়েছে, তার প্রতি সম্ভাব্য সমস্ত রকম সহায়তা দিতে ভারতের প্রতিশ্রুতির কথা প্রধানমন্ত্রী পুনরায় উচ্চারণ করেন।
দুই নেতা দ্বিপাক্ষিক এবং আঞ্চলিক- উভয় ক্ষেত্রে কৌশলগত অংশীদারিত্বকে আরোও গভীরতর করতে মতামত বিনিময় করেন।
কূটনৈতিক পাসপোর্ট আছে এমন নাগরিকরা যাতে ভিসা ছাড়াই দুদেশ সফর করতে পারে, সেই মর্মে একটি চুক্তিপত্র বিনিময় করা হয় উভয় নেতার উপস্থিতিতে।
SK/SRC/DSC/
