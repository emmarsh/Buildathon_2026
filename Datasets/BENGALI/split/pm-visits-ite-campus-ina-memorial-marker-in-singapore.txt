প্রধানমন্ত্রী শ্রী নরেন্দ্র মোদি মঙ্গলবার সিঙ্গাপুরে ইনস্টিটিউট অব টেকনিকেল এডুকেশনের ক্যাম্পাস পরিদর্শন করেন।
তাঁকে স্বাগত জানান সিঙ্গাপুরের প্রধানমন্ত্রী লি সেইন লুং।
উভয় নেতাকে ছাত্র-ছাত্রীরা উদ্দীপনার সঙ্গে সম্বর্ধনা জানায়।
তাঁরা মেরিটাইম ট্রেনিং সেন্টার,এরোস্পেস হাব এবং প্রিসিশন ইঞ্জিনিয়ারিং বিভাগ পরিদর্শন করেন।
ছাত্র-ছাত্রীদের সাহায্যে দুই নেতা বই রাখার জন্য ‘বুকএন্ডস’ তৈরি করতে একটি করে ধাতব খন্ড সি এন সি যন্ত্রের ভেতর প্রবেশ করান।
এই বুকএন্ডস্-এ রয়েছে ভারত ও সিঙ্গাপুরের উল্লেখযোগ্য প্রতীকসমূহ।
উভয় নেতাই বুকএন্ডস-এ সাক্ষর করেন।
শ্রী নরেন্দ্র মোদি সিঙ্গাপুরে ইন্ডিয়ান ন্যাশনাল আর্মি মেমোরিয়াল মার্কার-এ শ্রদ্ধার্ঘ্য নিবেদন করেন।
১৯৪৫-এর জুলাইয়ে ইন্ডিয়ান ন্যাশনাল আর্মি তথা আই এন এ-র “অজ্ঞাত সৈনিক”দের স্মৃতির উদ্দেশ্যে একটি স্মারকসৌধের জন্য ভিত্তি প্রস্তর স্থাপন করেছিলেন নেতাজি সুভাষ চন্দ্র বোস।
এই মার্কার-টি মূল স্মারকসৌধটি যে জায়গায় তার পাশেই অবস্থিত।
এই জায়গায় উপস্থিত শিশু এবং অন্যান্য লোকজনের সঙ্গে প্রধানমন্ত্রী বিস্তৃত আলোচনা করেন।
SC/SRC/DSC/S
