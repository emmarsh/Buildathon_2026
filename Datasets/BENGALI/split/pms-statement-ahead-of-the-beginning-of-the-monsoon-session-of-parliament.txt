দেশের কয়েকটি গুরুত্বপূর্ণ বিষয়ের ওপর গভীর আলোচনা প্রয়োজন।
আলোচনা যত গভীরতর হবে, প্রবীণ এবং অভিজ্ঞ সাংসদদের কাছ থেকে আরও বেশি রকম প্রস্তাব ও পরামর্শ আমরা লাভ করব।
এর ফলে দেশও বিশেষভাবে উপকৃত হবে।
সরকারি বিভিন্ন নীতি ও সিদ্ধান্ত সম্পর্কে উন্নতমানের প্রস্তাব ও পরামর্শ থেকে লাভবান হবে কেন্দ্রীয় সরকার।
আমি আশা করব যে গুরুত্বপূর্ণ কাজগুলিকে এগিয়ে নিয়ে যেতে সংসদের জন্য নির্ধারিত সময়কালের সর্বোচ্চ সদ্ব্যবহারের লক্ষ্যে এগিয়ে আসবে সবক’টি রাজনৈতিক দলই।
প্রত্যেকের কাছ থেকেই আমরা এ বিষয়ে পূর্ণ সহযোগিতা কামনা করি।
সংসদের এই বিতর্ক ও আলোচনা প্রক্রিয়া একটি দৃষ্টান্ত স্থাপন করে রাজ্য বিধানসভাগুলিকেও প্রভাবিত করবে বলে আমি মনে করি।
সমস্ত রাজনৈতিক দলই এই পথ অনুসরণ করবে বলে আমার বিশ্বাস।
আমার এই আশা-আকাঙ্ক্ষার কথা আমি অনেক সময়েই ব্যক্ত করেছি এবং তা বাস্তবায়িত করার জন্য চেষ্টাও চালিয়েছি।
এখন আমি আরও একবার আপনাদের কাছে আমার এই আশার কথা ব্যক্ত করছি।
এর বাস্তবায়নে আমরা আবার নিরলস প্রচেষ্টা চালিয়ে যাব।
যে কোন রাজনৈতিক দল বা সাংসদের পছন্দের বিষয়টি নিয়ে আলোচনা ও বিতর্কের জন্য সরকার প্রস্তুত।
এই মরশুমে প্রবল বর্ষণ দেশের কোন কোন অংশে আমাদের সামনে এক কঠিন পরিস্থিতির সৃষ্টি করেছে।
অথচ, দেশের অন্যান্য অংশে এখনও বর্ষার ঘাটতি রয়ে গেছে।
এই সমস্ত বিষয়ের ওপর আলোচনা খুবই প্রাসঙ্গিক হবে বলে আমার বিশ্বাস।
অনেক অনেক ধন্যবাদ।
CG/SKD/DM/
