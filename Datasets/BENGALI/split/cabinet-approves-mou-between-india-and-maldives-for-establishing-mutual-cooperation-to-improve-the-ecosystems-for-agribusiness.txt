কৃষি-বাণিজ্যের অনুকূল বাতাবরণ গড়ে তুলতে পারস্পরিক সহযোগিতার লক্ষ্যে ভারতের কৃষি ও কৃষক-কল্যাণ মন্ত্রক এবং মালদ্বীপের মৎস্যচাষ, সামুদ্রিক সম্পদ ও কৃষি মন্ত্রকের মধ্যে স্বাক্ষরিত মউ বা সমঝোতাপত্রে কেন্দ্রীয় মন্ত্রিসভার কর্মপরবর্তী অনুমোদন মিলেছে।
প্রধানমন্ত্রী শ্রী নরেন্দ্র মোদীর পৌরহিত্যে বুধবার কেন্দ্রীয় মন্ত্রিসভার বৈঠকে এই বিষয়ে সিদ্ধান্ত হয়।
উল্লেখ করা যেতে পারে, গত বছরের ১৭ই ডিসেম্বর মালদ্বীপের রাষ্ট্রপতির ভারত সফরের সময়ে ঐ সমঝোতাপত্রটি স্বাক্ষরিত হয়েছিল।
এই মউ স্বাক্ষরের ফলে, কৃষি-বাণিজ্যের অনুকূল বাতাবরণ গড়ে তুলতে পারস্পরিক সহযোগিতার পাশাপাশি, কৃষি সুমারি, কৃষি-বাণিজ্য, সুসংহত চাষাবাদ পদ্ধতি, কৃষি সেচ, উন্নতমানের বীজ, মাটির স্বাস্থ্য বজায় রাখা, গবেষণা, স্থানীয় কৃষি-বাণিজ্য ব্যবস্থার মানোন্নয়ন তথা খাদ্য নিরাপত্তা ও পুষ্টি, জলবায়ু উপযোগী কৃষি ব্যবস্থা গড়ে তোলা, পোকামাকড়ের আক্রমণ নিয়ন্ত্রণে উপযুক্ত ব্যবস্থা গড়ে তোলার মতো বিষয়গুলিতে বোঝাপড়া আরও বৃদ্ধি পাবে।
পারস্পরিক সহযোগিতার লক্ষ্যে পরিকল্পনা রচনা এবং তার রূপায়ণে উভয় পক্ষের মধ্যে একটি যৌথ কর্মীগোষ্ঠী গঠন করা হবে।
এই কর্মীগোষ্ঠী রূপায়ণের কাজ তদারকি করবে।
CG/BD/SB
