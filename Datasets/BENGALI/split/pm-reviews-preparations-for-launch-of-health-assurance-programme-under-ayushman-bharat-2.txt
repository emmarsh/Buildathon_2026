প্রধানমন্ত্রী শ্রী নরেন্দ্র মোদী শনিবার (৪ঠা আগস্ট, ২০১৮) আয়ুষ্মান ভারতের অন্তর্গত স্বাস্থ্য নিশ্চয়তা কর্মসূচির প্রস্তুতি খতিয়ে দেখলেন।
এই প্রকল্পে প্রতি পরিবারকে ৫ লক্ষ টাকা পর্যন্ত স্বাস্থ্য বিমার সুযোগ দেওয়া হবে।
লক্ষ্য হল, ১০ কোটিরও বেশি দরিদ্র ও ক্ষতিগ্রস্ত পরিবারকে এই বিমার আওতায় আনা।
স্বাস্থ্য ও পরিবারকল্যাণ মন্ত্রক, নীতি আয়োগ এবং প্রধানমন্ত্রীর দপ্তরের শীর্ষ আধিকারিকবৃন্দ প্রধানমন্ত্রীকে এ সংক্রান্ত বিভিন্ন দিকগুলি সম্পর্কে অবহিত করেন।
বিভিন্ন রাজ্য কি ধরণের প্রস্তুতি নিচ্ছে সে বিষয়েও প্রধানমন্ত্রীকে জানানো হয়।
পাশাপাশি, এই প্রকল্পের সঙ্গে জড়িত বিভিন্ন প্রযুক্তির উন্নতিসাধন সম্পর্কেও প্রধানমন্ত্রীকে জানান ঐ আধিকারিকরা।
প্রসঙ্গত, এ বছর এপ্রিল মাসে আম্বেদকর জয়ন্তী উপলক্ষে প্রধানমন্ত্রী আয়ুষ্মান ভারতের অন্তর্গত প্রথম চিকিৎসাকেন্দ্র বা ওয়েলনেস সেন্টারের উদ্বোধন করেন ছত্তিশগড়ের বীজাপুরে।
***
SSS/DM/…
