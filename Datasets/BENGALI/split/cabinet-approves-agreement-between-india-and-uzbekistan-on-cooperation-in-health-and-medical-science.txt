প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বুধবারের (২৬ সেপ্টেম্বর) বৈঠকে ভারত ও উজবেকিস্তানের মধ্যে স্বাস্থ্য ও চিকিৎসা-বিজ্ঞানের ক্ষেত্রে সহযোগিতার লক্ষ্যে একটি চুক্তি স্বাক্ষরের প্রস্তাবে সবুজ সঙ্কেত দেওয়া হয়েছে।
চিকিৎসাক্ষেত্রে ব্যবহৃত যন্ত্রপাতি, বিশেষ করে মেডিকেল শিক্ষা প্রতিষ্ঠানগুলির গবেষণাগারে প্রশিক্ষণের কাজে ব্যবহৃত যন্ত্রপাতি এবং ওষুধপত্রের ব্যবসায়িক সহযোগিতা বৃদ্ধি, প্রাথমিক স্বাস্থ্য পরিষেবা শক্তিশালী করা এবং স্বাস্থ্যকেন্দ্র গড়ে তোলা, মেডিকেল এবং স্বাস্থ্য গবেষণার ক্ষেত্রে অভিজ্ঞতার বিনিময় করা, টেলি-মেডিসিন ও বৈদ্যুতিন পদ্ধতিতে স্বাস্থ্য সংক্রান্ত তথ্য ব্যবস্থার ক্ষেত্রে অভিজ্ঞতা ও প্রযুক্তির বিনিময়, মাতৃত্বকালীন ও শিশু স্বাস্থ্য সুরক্ষা, সংক্রমণযোগ্য ও সংক্রমণযোগ্য নয় – এই ধরণের রোগ-ব্যাধি নিয়ন্ত্রণ, রোগের প্রাদুর্ভাব মোকাবিলা ও নজরদারির ব্যবস্থা, ওষুধপত্র এবং এই ধরণের পণ্যদ্রব্য বিষয়ে একটি নিয়ন্ত্রণ ব্যবস্থা গড়ে তোলা এবং পারস্পরিক স্বার্থ-সংশ্লিষ্ট অন্যান্য ক্ষেত্রে সহযোগিতা বৃদ্ধির লক্ষ্যেই এই চুক্তি স্বাক্ষরিত হবে।
এ বিষয়ে পর্যালোচনার জন্য একটি কর্মীগোষ্ঠী গড়ে তোলারও সিদ্ধান্ত নেওয়া হয়েছে।
CG/PB/DM
