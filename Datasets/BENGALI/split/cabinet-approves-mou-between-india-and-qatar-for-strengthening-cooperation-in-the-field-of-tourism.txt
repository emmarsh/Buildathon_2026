পর্যটন ক্ষেত্রে ভারত ও কাতার পরস্পরের সঙ্গে সহযোগিতার প্রসার ঘটাবে।
এই মর্মে দু’দেশের মধ্যে এক চুক্তি স্বাক্ষরের প্রস্তাবে আনুষ্ঠানিকভাবে সম্মতি জানাল কেন্দ্রীয় মন্ত্রিসভা।
প্রধানমন্ত্রী শ্রী নরেন্দ্র মোদীর নেতৃত্বে আজ এখানে অনুষ্ঠিত কেন্দ্রীয় মন্ত্রিসভার বৈঠকে অনুমোদন দানের সিদ্ধান্ত গৃহীত হয়।
চুক্তি স্বাক্ষরের মূল উদ্দেশ্য হল – পারস্পরিক স্বার্থে দু’দেশের মধ্যে দীর্ঘকালীন ভিত্তিতে সহযোগিতার অনুকূল পরিবেশ সৃষ্টি, পর্যটন বিশেষজ্ঞের মধ্যে পরামর্শ বিনিময়, তথ্য ও পরিসংখ্যানগত খুঁটিনাটির আদান-প্রদান, চলচ্চিত্র, বিজ্ঞাপন, প্রচারপত্র প্রকাশ, কর্মসূচি বিনিময় ইত্যাদির মাধ্যমে পর্যটন সম্ভাবনার প্রসার, সরকারি ও বেসরকারি উদ্যোগে পর্যটন খাতে বিনিয়োগের পরিমাণ বৃদ্ধির জন্য প্রচেষ্টা অব্যাহত রাখা ইত্যাদি।
PG/SKD/SB/S
