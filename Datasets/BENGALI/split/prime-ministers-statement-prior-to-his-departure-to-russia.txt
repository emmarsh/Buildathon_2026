প্রধানমন্ত্রী শ্রী নরেন্দ্র মোদী আজ রাশিয়া সফরে যাচ্ছেন।
যাত্রার প্রাক্কালে এক বিবৃতিতে প্রধানমন্ত্রী বলেছেন :
আজ থেকে আমার রাশিয়া সফর শুরু হচ্ছে।
সরকার গঠন করার পর এই প্রথম ঐ দেশ সফরে যাচ্ছি আমি।
বিশ্বের যে সমস্ত দেশের সঙ্গে ভারতের মৈত্রী সম্পর্ক স্থাপিত হয়েছে সবচেয়ে দৃঢ় রাশিয়া তার মধ্যে অন্যতম।
২০০১-এর একটি ঘটনা আমার মনে পড়ছে।
আমি তখন সবেমাত্র গুজরাটের মুখ্যমন্ত্রী হিসেবে দায়িত্বভার গ্রহণ করেছি।
সেই সময় অটলজির সঙ্গে রাশিয়া যাওয়ার সৌভাগ্য আমার হয়েছিল।
সম্ভবত এটাই ছিল ভারত-রাশিয়ার প্রথম শীর্ষ বৈঠক।
এই প্রথা আজও চলে আসছে।
আমার এই সফর শক্তি, নিরাপত্তা এবং অর্থনৈতিক ক্ষেত্রে ভারত ও রাশিয়ার সহযোগিতাকে আরও নিবিড় করে তুলবে।
বিজ্ঞান, প্রযুক্তি, খনিজ অনুসন্ধান সহ অন্যান্য ক্ষেত্রগুলিতেও আমরা আমাদের সহযোগিতাকে আরও এগিয়ে নিয়ে যেতে চাই।
ভারত ও রাশিয়ার বাণিজ্য সম্পর্কেরও আরও প্রসার ঘটা সম্ভব।
এর ফলে, শুধুমাত্র আমাদের দুটি জাতিই নয়, উপকৃত হবে সমগ্র বিশ্ব।
আমার এই সফরকালে প্রেসিডেন্ট পুতিনের সঙ্গে আমার আলোচনা হবে সুদূরপ্রসারী।
রাশিয়ার বাণিজ্য প্রতিনিধিদের সঙ্গেও আমি কথাবার্তা বলব এবং তাদের আমন্ত্রণ জানাব ভারতে বিনিয়োগ করার জন্য।
‘ভারতের বন্ধুরা’ কর্মসূচিতেও আমি উপস্থিত থাকব।
আমার স্থির বিশ্বাস, আমার এই সফর দুটি দেশের জনসাধারণের মধ্যে যে বলিষ্ঠ সম্পর্কের বাতাবরণ রয়েছে তার আরও প্রসারেও এক বিশেষ ভূমিকা পালন করবে।
PG/SKD/DM
