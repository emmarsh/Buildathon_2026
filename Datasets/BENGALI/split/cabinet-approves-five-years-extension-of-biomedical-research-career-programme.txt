প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে বায়োমেডিকেল রিসার্চ কেরিয়ার কর্মসূচির মেয়াদ ২০১৯-২০ থেকে ২০২৩-২৪ পর্যন্ত আরও পাঁচ বছর বাড়ানোর প্রস্তাবে সম্মতি মিলেছে।
এই কর্মসূচি ওয়েলকাম ট্রাস্ট বা ডিবিটি ইন্ডিয়া অ্যালায়েন্স রূপায়ণ করে থাকে।
কর্মসূচির রূপায়ণের মেয়াদ আরও পাঁচ বছর বাড়ানোর ফলে ওয়েলকাম ট্রাস্ট সংস্থার সঙ্গে জৈব প্রযুক্তি দপ্তরের বোঝাপড়া আরও সম্প্রসারিত হল।
বায়োমেডিকেল রিসার্চ কেরিয়ার কর্মসূচিটি রূপায়ণে খরচ ধরা হয়েছে ১,০৯২ কোটি টাকা।
এর মধ্যে জৈব প্রযুক্তি দপ্তর খরচ করবে ৭২৮ কোটি টাকা এবং বাকি টাকা যোগাবে ওয়েলকাম ট্রাস্ট।
বিগত ১০ বছরে এই কর্মসূচি রূপায়ণ খাতে জৈব প্রযুক্তি দপ্তর এবং ওয়েলকাম ট্রাস্টের সমান অংশীদারিত্ব ছিল।
বিশ্বমানের মেধাকে কাজে লাগানোর যে উদ্দেশ্য ছিল, এই কর্মসূচির মাধ্যমে তা পূরণ হয়েছে।
কর্মসূচির সফল রূপায়ণের ফলে বিজ্ঞান ক্ষেত্রে অসাধারণ সাফল্য অর্জিত হয়েছে এবং সামাজিক চাহিদাগুলি পূরণেও বিজ্ঞানলব্ধ জ্ঞানকে যথাযথভাবে কাজে লাগানো সম্ভব হয়েছে।
এমনকি, এই কর্মসূচিটি বিদেশে কর্মরত ভারতীয় বিজ্ঞানীদের দেশে ফিরে এসে কাজ করতে উৎসাহ যুগিয়েছে, সেইসঙ্গে দেশে বায়োমেডিকেল সংক্রান্ত গবেষণার ক্ষেত্রে ভারতে বিশ্বমানের পরিকাঠামো ও পরীক্ষাগারের সংখ্যাও বৃদ্ধি পেয়েছে।
কর্মসূচিটির সম্প্রসারিত মেয়াদকালে একইভাবে বিশ্বমানের মেধাকে কাজে লাগানোর পাশাপাশি, ভারতে স্বাস্থ্যক্ষেত্রের সমস্যাগুলি দূর করার লক্ষ্যে এবং চিকিৎসা গবেষণা পরিকাঠামো আরও সুদৃঢ় করার ওপর অগ্রাধিকার দেওয়া হচ্ছে।
কর্মসূচিটি রূপায়ণের ফলে গবেষণামূলক কাজকর্মের ক্ষেত্রে ভারতের অংশীদারিত্ব আরও বৃদ্ধি পাবে।
CG/BD/DM
