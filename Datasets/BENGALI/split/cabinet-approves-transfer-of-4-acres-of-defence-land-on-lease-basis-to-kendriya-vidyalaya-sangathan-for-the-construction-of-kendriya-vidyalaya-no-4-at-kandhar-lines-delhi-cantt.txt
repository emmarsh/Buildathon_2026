প্রধানমন্ত্রী শ্রী নরেন্দ্র মোদীর পৌরহিত্যে বুধবার (৪ জুলাই) কেন্দ্রীয় মন্ত্রিসভার বৈঠকে দিল্লী ক্যান্টনম্যান্টের কান্ধার লাইন্স-এ চতুর্থ কেন্দ্রীয় বিদ্যালয় নির্মাণের জন্য কেন্দ্রীয় বিদ্যালয় সংগঠনকে প্রতিরক্ষা দপ্তরের চার একর জমি বার্ষিক এক টাকার ন্যূনতম ভাড়ার বিনিময়ে হস্তান্তরের বিষয়টি অনুমোদিত হয়েছে।
দিল্লী ক্যান্টনম্যান্টের চতুর্থ কেন্দ্রীয় বিদ্যালয়টি ১৯৯৪-এ স্হাপিত হওয়ার পর থেকে এর পঠন-পাঠন অস্হায়ীভাবে এক অন্য ভবনে চলছিল।
বর্তমানে এই বিদ্যালয়ের পড়ুয়ার সংখ্যা ৯৫৬।
বিদ্যালয়ের নিজস্ব ভবন নির্মিত হলে পড়ুয়াদের শিক্ষামূলক যাবতীয় চাহিদা মেটানো সম্ভব হবে।
সেইসঙ্গে চাকুরিরত ও, অবসরপ্রাপ্ত সেনা পরিবার এবং অসামরিক পরিবারের ছেলেমেয়েদের পড়াশুনা আরও সুচারুভাবে সম্পন্ন হবে।
CG/BD/NS/
