প্রধানমন্ত্রী শ্রী নরেন্দ্র মোদী অন্ধ্রপ্রদেশের গুন্টুর সফর করেন এবং তিনটি বৃহৎ প্রকল্পের আনুষ্ঠানিক উদ্বোধন করেন।
অন্ধ্রপ্রদেশ ও তেলেঙ্গানার রাজ্যপাল ই.এস.এল.
নারসিমহান, কেন্দ্রীয় শিল্প ও বাণিজ্য এবং অসামরিক উড়ান দপ্তরের মন্ত্রী শ্রী সুরেশ প্রভুও অনুষ্ঠানে উপস্থিত ছিলেন।
দেশের শক্তি সুরক্ষা নিশ্চিত করতে প্রধানমন্ত্রী ইন্ডিয়ান স্ট্র্যাটেজিক পেট্রোলিয়াম রিজার্ভ লিমিটেডের ১.৩৩ এমএমটি বিশাখাপত্তনম স্ট্র্যাটেজিক পেট্রোলিয়াম রিজার্ভ ফেসিলিটি জাতির উদ্দেশে উৎসর্গ করেন।
এই প্রকল্পে ব্যয় হবে ১ হাজার ১২৫ কোটি টাকা।
দেশে এটিই হ’ল সর্ববৃহৎ ভূগর্ভস্থ তেলের ভাণ্ডার।
প্রধানমন্ত্রী কৃষ্ণপটনমে ভারত পেট্রোলিয়াম কর্পোরেশন লিমিটেড কোস্টাল ইন্সটলেশন প্রোজেক্টের শিলান্যাস করবেন।
১০০ একর জমির ওপর এই প্রকল্প নির্মাণে ব্যয় হবে ৫৮০ কোটি টাকা।
২০২০ সালের নভেম্বর মাসে এই প্রকল্পটি চালু হবে।
সম্পূর্ণ স্বয়ংক্রিয় এবং দেশীয় প্রযুক্তিতে তৈরি কোস্টাল ইন্সটলেশন প্রোজেক্ট চালু হলে অন্ধ্রপ্রদেশে পেট্রোলিয়ামজাত সামগ্রী সম্পূর্ণ সুরক্ষিত থাকবে।
গ্যাস-ভিত্তিক অর্থনীতিকে জোরদার করতে প্রধানমন্ত্রী কৃষ্ণা – গোদাবরি অববাহিকায় ওএনজিসি-র এস-১ বশিষ্ট ডেভেলপমেন্ট প্রোজেক্টটির জাতির উদ্দেশে উৎসর্গ করেন।
এই প্রকল্পে ব্যয় হয়েছে ৫ হাজার ৭০০ কোটি টাকা।
এই প্রকল্পের ফলে, প্রধানমন্ত্রীর আগামী ২০২০ সালের মধ্যে তেল আমদানি ১০ শতাংশ কমিয়ে আনার কর্মসূচি পূরণ হবে।
CG/SB
