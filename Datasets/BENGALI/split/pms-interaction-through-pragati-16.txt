তথ্য প্রযুক্তি-ভিত্তিক ‘প্রগতি’র মঞ্চে আজ ২৪তম পর্যায়ের এক আলোচনা বৈঠকেমিলিত হলেন প্রধানমন্ত্রী শ্রী নরেন্দ্র মোদী।
এর আগে ‘প্রগতি’র মঞ্চে প্রথম যে ২৩টি আলোচনা বৈঠক অনুষ্ঠিত হয়েছিল, সেখানে৯.৪৬ লক্ষ কোটি টাকা বিনিয়োগের ২০৮টি প্রকল্প ও কর্মসূচি রূপায়ণের অগ্রগতিরবিষয়গুলি পর্যালোচনা করা হয়।
এছাড়াও, ১৭টি বিভিন্ন ক্ষেত্রের কাজকর্ম সম্পর্কেজনসাধারণের ক্ষোভ ও অভিযোগের নিরসন ও নিষ্পত্তির বিষয়টিও প্রধানমন্ত্রী খতিয়েদেখেছিলেন ঐ বৈঠকগুলিতে।
আজ ‘প্রগতি’র মঞ্চে কেদারনাথের পুনর্নির্মাণ ও পুনর্গঠন কর্মসূচির অগ্রগতিরবিষয়টি পর্যালোচনা করেন শ্রী নরেন্দ্র মোদী।
ড্রোনের সাহায্যে তোলা ছবির মাধ্যমে এসম্পর্কে একটি উপস্থাপনা পেশ করা হয় উত্তরাখন্ড সরকারের পক্ষ থেকে।
দিল্লি পুলিশের কাজকর্ম সম্পর্কে যে সমস্ত অভিযোগ পাওয়া গেছে, তার নিরসনেকি কি ব্যবস্থা এ পর্যন্ত গ্রহণ করা হয়েছে, সে সম্পর্কেও খোঁজখবর নেনপ্রধানমন্ত্রী।
তিনি জোর দেন ক্ষোভ ও অভিযোগ নিরসনের ব্যবস্থাকে আরও উন্নত করেতোলার ওপর।
রেল, সড়ক, বিদ্যুৎ এবং পেট্রোলিয়াম ও কয়লা ক্ষেত্র সহ ১০টি পরিকাঠামোপ্রকল্পের অগ্রগতি সম্পর্কে আলোচনাও এদিন স্থান পায় ‘প্রগতি’র মঞ্চে।
প্রকল্পগুলিরূপায়িত হচ্ছে -হিমাচল প্রদেশ, পাঞ্জাব, হরিয়ানা, উত্তর প্রদেশ, বিহার, ঝাড়খন্ড,পশ্চিমবঙ্গ, ছত্তিশগড়, মধ্যপ্রদেশ, মহারাষ্ট্র, তামিলনাডু এবং কেরলে।
৪০ হাজারকোটি টাকারও বেশি বিনিয়োগে রূপায়িত হচ্ছে এই সমস্ত প্রকল্প।
‘প্রধানমন্ত্রী কৌশল বিকাশ যোজনা’ এবং ‘প্রধানমন্ত্রী মাতৃ বন্দনা যোজনা’রূপায়ণের অগ্রগতিও এদিন খতিয়ে দেখেন শ্রী নরেন্দ্র মোদী।
PG/S KD / SB
