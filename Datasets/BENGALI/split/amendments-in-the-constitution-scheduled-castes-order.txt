ছত্তিশগড়, হরিয়ানা, কেরল, ওড়িশা ও পশ্চিমবঙ্গ – এই পাঁচটি রাজ্যে তপশিলি জাতির তালিকা সংশোধনের লক্ষ্যে সংসদে সংবিধান সংশোধন সম্পর্কিত একটি বিল পেশের অনুমতি দিল কেন্দ্রীয় মন্ত্রিসভা।
বিলটি সংসদে পেশ হলে সংবিধান (তপশিলি জাতি) আদেশ, ১৯৫০-এর সংশোধন সম্পর্কে সংসদে আলোচনা ও মত বিনিময় করা হবে।
এছাড়াও, ছত্তিশগড়, হরিয়ানা ও কেরলে অন্যান্য অনগ্রসর শ্রেণীর কেন্দ্রীয় তালিকা সংশোধন সম্পর্কেও সংসদে আলোচনার সূত্রপাত করা যাবে।
প্রস্তাবিত বিলটি আইনে পরিণত হলে তালিকায় অন্তর্ভুক্ত নতুন তপশিলি জাতিগুলি এখনকার তালিকাভুক্ত তপশিলি জাতিগুলির মতোই সুযোগ-সুবিধা ভোগ করতে পারবে।
এছাড়াও, ম্যাট্রিকোত্তর স্তরে বৃত্তি, জাতীয় বিদেশ বৃত্তি, রাজীব গান্ধী জাতীয় ফেলোশিপ, উচ্চশিক্ষা, জাতীয় তপশিলি জাতি অর্থ লগ্নি ও বিনিয়োগ নিগম থেকে ঋণ সহায়তা, তপশিলি জাতিভুক্ত ছাত্রছাত্রীদের জন্য হস্টেল সহ বিভিন্ন ক্ষেত্রে বিশেষ সুযোগ-সুবিধাও দেওয়া হয় তপশিলি জাতিভুক্ত প্রার্থীদের।
SSS/SKD/DM/
