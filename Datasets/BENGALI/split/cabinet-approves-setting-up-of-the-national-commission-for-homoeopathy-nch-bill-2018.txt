প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে খসড়া ন্যাশনাল কমিশন ফর হোমিওপ্যাথি বিল ২০১৮ অনুমোদিত হয়েছে।
এই খসড়া বিলে স্বচ্ছতা সুনিশ্চিত করতে বর্তমান সেন্ট্রাল কাউন্সিল ফর হোমিওপ্যাথির পরিবর্তে নতুন একটি কর্তৃপক্ষ গঠনের প্রস্তাব রয়েছে।
এই খসড়া বিলে তিনটি স্বশাসিত পর্ষদ সহ একটি জাতীয় কমিশন গঠনের কথা বলা হয়েছে।
হোমিওপ্যাথি শিক্ষাপর্ষদকে শিক্ষাপ্রদান ব্যবস্হার যাবতীয় দায়িত্ব দেওয়া হয়েছে।
মূল্যায়ন ও রেটিং সংক্রান্ত পর্ষদ হোমিওপ্যাথি শিক্ষা প্রতিষ্ঠানগুলির মূল্যায়ন করবে এবং এথিক্স পর্ষদ জাতীয় রেজিস্টার সংক্রান্ত বিষয় পরিচালনা করবে।
এই খসড়া বিলে অভিন্ন প্রবেশিকা পরীক্ষা গ্রহণের প্রস্তাব রয়েছে।
এছাড়া হোমিওপ্যাথি প্রতিষ্ঠানগুলিতে শিক্ষকদের নিয়োগ এবং পদোন্নতির পূর্বে গুণমান মূল্যায়ণের জন্য পরীক্ষার প্রস্তাব করা হয়েছে।
জাতীয় মেডিক্যাল কমিশনের সঙ্গে সঙ্গতি বজায় রেখে হোমিওপ্যাথির মেডিক্যাল শিক্ষায় সংশোধনের প্রস্তাব এই বিলে রয়েছে।
CG/BD/NS/…
