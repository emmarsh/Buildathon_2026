প্রধানমন্ত্রী শ্রী নরেন্দ্র মোদী ১৭ ও ১৮ সেপ্টেম্বর তাঁর সংসদীয় নির্বাচনীক্ষেত্র বারাণসী সফর করবেন।
১৭ তারিখ বিকেলে বারাণসী পৌঁছানোর পর, প্রধানমন্ত্রী সেখান থেকে সরাসরি নারুর গ্রামে যাবেন।
এখানে তিনি একটি প্রাথমিক বিদ্যালয়ের শিশুদের সঙ্গে মিলিত হবেন।
অলাভজনক সংস্হা ‘রুম ট্যু রিড’এই বিদ্যালয়টিকে সাহায্য দিচ্ছে।
পরে, ডিএলডব্লুউ ক্যাম্পাসে প্রধানমন্ত্রী কাশী বিদ্যাপীঠের ছাত্রছাত্রীদের সঙ্গে সাক্ষাৎ করবেন।
এই বিদ্যাপীঠ যে সমস্ত শিশুদের সাহায্য করে থাকে তাদের সঙ্গেও প্রধানমন্ত্রী মিলিত হবেন।
বেনারস হিন্দু বিশ্ববিদ্যালয়ের অ্যাম্পিথিয়েটারে ১৮ তারিখ প্রধানমন্ত্রী এক অনুষ্ঠানে ৫০০ কোটি টাকারও বেশি বিভিন্ন উন্নয়নমূলক প্রকল্পের উদ্বোধন বা শিলান্যাস করবেন।
প্রধানমন্ত্রী যে সমস্ত প্রকল্পের উদ্বোধন করবেন, তার মধ্যে রয়েছে- পুরানো কাশীর জন্য একটি সুসংহত বিদ্যুৎ উন্নয়ন প্রকল্প, বিনারস হিন্দু বিশ্ববিদ্যালয়ে অটল ইনক্যুবেশন সেন্টার।
এছাড়াও, এই বিশ্ববিদ্যালয়ে তিনি একটি আঞ্চলিক চক্ষুরোগ চিকিসাৎ কেন্দ্রের শিলান্যাস করবেন এবং এক জনসভায় ভাষন দেবেন।
CG/BD/NS/…
