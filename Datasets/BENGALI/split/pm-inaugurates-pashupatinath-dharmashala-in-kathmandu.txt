প্রধানমন্ত্রী শ্রী নরেন্দ্র মোদী ৩১ আগস্ট (শুক্রবার)কাঠমান্ডুতে নেপালের প্রধানমন্ত্রী শ্রী কে পি সিং আলির সঙ্গে যৌথভাবে পশুপতিনাথ ধর্মশালার উদ্বোধন করেন।
অনুষ্ঠানে প্রধানমন্ত্রী জানান, কাঠমান্ডুতে গিয়ে প্রতিবারই তিনি কাঠমান্ডুর মানুষজনের প্রীতি ও ভালবাসা অনুভব করেন।
শ্রী মোদী বলেন, ভারত ও নেপালের আধ্যাত্মিক বন্ধন সময় ও দূরত্বের ব্যাবধানকে ছাপিয়ে গিয়েছে।
পশুপতিনাথ ধর্মশালা উদ্বোধন করে প্রধানমন্ত্রী সন্তোষ প্রকাশ করেন।
প্রধানমন্ত্রী বলেন যে পশুপতিনাথ, মুক্তিনাথ ও জনকধামের মন্দিরগুলি নেপালের বৈচিত্র্যের মধ্যে ঐক্য তুলে ধরার পাশাপাশি ভারতের সঙ্গে বন্ধনকেও সুদৃঢ় করে।
প্রধানমন্ত্রী বলেন, হিন্দু ও বৌদ্ধদের ঐতিহ্য কথা বলেন, যা কাঠমান্ডু শহরে প্রতিধ্বনিত হয়।
তিনি জানান কিভাবে বৌদ্ধধর্ম ভারত ও নেপালের মধ্যে একটি গুরুত্বপূর্ণ সংযোগের মাধ্যম হয়েছে।
দুটি দেশই নিজের মহিমান্বিত ঐতিহ্যের বিষয়ে গর্বিত, বলেন শ্রী মোদী।
প্রধানমন্ত্রী উন্নয়নের প্রয়োজনীয়তা, বিশেষ করে সমাজের দুর্বল ও প্রান্তিক শ্রেণীর বিকাশের প্রয়োজনের ওপর গুরুত্ব আরোপ করেন।
তিনি বলেন, ভারত অর্থনৈতিক বিকাশে নতুন উচ্চতা অর্জন করেছে এবং ‘সবার সঙ্গে, সবার বিকাশ’ দর্শনে নেপালের জনসাধারণও রয়েছে।
শ্রী মোদী জানান, নেপালের রাজনৈতিক স্হিতিশীলতা দেখে ভারত আনন্দিত বোধ করছে।
নেপাল সবসময় ভারতের থেকে মঙ্গলকামনা ও সহযোগিতা পাবে বলে তিনি আশ্বাস দেন।
CG/SC/NS/…
