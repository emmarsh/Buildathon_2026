প্রধানমন্ত্রী শ্রী নরেন্দ্র মোদী আসামের মুখ্যমন্ত্রী শ্রী সর্বানন্দসোনোয়ালের সঙ্গে রবিবার ও আজ ঐ রাজ্যের বন্যা পরিস্থিতি নিয়ে আলোচনা করেন।
প্রধানমন্ত্রী ট্যুইট করে জানিয়েছেন যে, কেন্দ্রীয় সরকার ঐ রাজ্যের বন্যাপরিস্থিতির ওপর নিরন্তর নজর রাখছে আর বন্যা পরিস্থিতির মোকাবিলায় আসাম সরকার’কেসবরকম সহায়তার আশ্বাস দিয়েছে।
এক বার্তায় প্রধানমন্ত্রী বলেছেন, “যেদিন থেকে আসামে বন্যা দেখা দিয়েছে,তখন থেকেই কেন্দ্রীয় সরকার সদাসর্বদা পরিস্থিতির ওপর কড়া নজর রাখছে।
রাজ্যের কোনও কোনও অংশে দেখা দেওয়া বন্যা পরিস্থিতি কাটিয়ে উঠতে আসাম’কেসবরকম সহায়তা দেওয়া হচ্ছে”।
PG / SB
