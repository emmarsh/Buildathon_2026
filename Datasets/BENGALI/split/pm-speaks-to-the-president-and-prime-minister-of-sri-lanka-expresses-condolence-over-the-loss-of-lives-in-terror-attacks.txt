শ্রীলঙ্কায় ভয়াবহ বিস্ফোরণে শতাধিক মানুষের প্রাণহানির ঘটনায় প্রধানমন্ত্রী শ্রী নরেন্দ্র মোদী গভীর শোকপ্রকাশ করেছেন।
টেলিফোনে শ্রীলঙ্কার প্রধানমন্ত্রী এবং রাষ্ট্রপতির সঙ্গে বার্তালাপের সময় তিনি বলেন, তাঁর এবং সমস্ত ভারতীয়র পক্ষ থেকে তিনি জঙ্গী হামলায় বহু মানুষের হতাহত হবার ঘটনায় শোকজ্ঞাপন করছেন।
ধর্মীয় উৎসবের সময় বেশ কয়েকটি ধর্মীয় স্হানে শক্তিশালী ধারাবাহিক বিস্ফোরণের ঘটনার তীব্র নিন্দা জানিয়েছেন প্রধানমন্ত্রী।
তিনি বলেছেন, এই ঘটনা পূর্ব পরিকল্পিত, ঠান্ডা মাথায় হত্যা।
এই ঘটনা এই অঞ্ল এবং সমগ্র বিশ্বের মানবতার সামনে অত্যন্ত গুরুতর চ্যালেঞ্জের মত বিষয়টিকেই মনে করিয়ে দেয় বলে প্রধানমন্ত্রী মন্তব্য করেন।
সন্ত্রাস মোকাবিলা করে নিরাপত্তা সুনিশ্চিত করতে শ্রীলঙ্কাকে সবরকম সাহায্যের আশ্বাস দেন প্রধানমন্ত্রী।
প্রধানমন্ত্রী আহতদের দ্রুত আরোগ্য কামনা করেন এবং চিকিৎসায় সবরকম সাহায্যেরও আশ্বাস দিয়েছেন।
CG/SS/NS/
