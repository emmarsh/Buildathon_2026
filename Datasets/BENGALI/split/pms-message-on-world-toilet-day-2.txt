বিশ্ব শৌচাগার দিবস উপলক্ষে প্রধানমন্ত্রী শ্রী নরেন্দ্র মোদী এক বার্তায় বলেছেন, “আজ বিশ্ব শৌচাগার দিবসে আমরা সারা দেশ জুড়ে পরিস্কার পরিচ্ছন্নতা এবং শৌচালয়ের সুযোগ-সুবিধা বৃদ্ধির লক্ষ্যে আমাদের অঙ্গিকারের কথা পুনরায় ব্যক্ত করি।
বিগত চার বছরে ভারতে যে লক্ষ্যণীয় গতিতে শৌচালয়ের সুযোগ-সুবিধা বৃদ্ধি পেয়েছে, তারজন্য আমরা গর্বিত।
পরিস্কার-পরিচ্ছন্ন ভারত গড়ে তোলা এবং আরো ভালো শৌচালয়ের সুযোগ-সুবিধা সুনিশ্চিত করার বিষয়টি এখন গণ আন্দোলন হয়ে উঠেছে।
১৩০ কোটি ভারতীয় বিশেষ করে মহিলা ও যুবারা এই আন্দোলনে অগ্রণী ভূমিকা নিয়েছেন।
স্বচ্ছ ভারতের স্বপ্ন পূরণ করার লক্ষ্যে যাঁরা কাজ করে চলেছেন, আমি তাঁদের অভিনন্দন জানাই।”
CG/BD/NS/
