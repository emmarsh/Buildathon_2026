প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে আজ ভোপাল মেমোরিয়াল হাসপাতাল ও গবেষণা কেন্দ্রের সাধারণ কর্তব্যরত চিকিৎসক আধিকারিক, স্পেশালিস্ট গ্রেডের চিকিৎসক বিশেষজ্ঞ এবং শিক্ষাদানের সঙ্গে যুক্ত চিকিৎসক অধ্যাপকদের অবসর গ্রহণের বয়স বাড়িয়ে ৬৫ করার প্রস্তাবটি অনুমোদিত হ’ল।
প্রস্তাবটি পেশ করা হয়েছিল কেন্দ্রীয় স্বাস্থ্য ও পরিবার কল্যাণ মন্ত্রকের স্বাস্থ্য গবেষণা দপ্তরের পক্ষ থেকে।
কেন্দ্রীয় স্বাস্থ্য পরিষেবা এবং অন্যান্য কেন্দ্রীয় সরকারি হাসপাতাল ও প্রতিষ্ঠানের চিকিৎসকদের অবসর গ্রহণের বয়সের সঙ্গে সমতা রাখতেই এই অনুমোদনের সিদ্ধান্ত নেয় কেন্দ্রীয় মন্ত্রিসভা।
প্রসঙ্গত উল্লেখ্য, কেন্দ্রীয় স্বাস্থ্য পরিষেবার সঙ্গে যুক্ত সাধারণ কর্তব্যরত চিকিৎসক আধিকারিক, শিক্ষাদানের সঙ্গে যুক্ত বিশেষজ্ঞ চিকিৎসক এবং অন্যান্য সংশ্লিষ্ট কর্মীদের অবসর গ্রহণের বয়ঃসীমা ৬৫ বছরে উন্নীত করা হয় এ বছরের জানুয়ারি মাসে।
SSS/SKD/SB
