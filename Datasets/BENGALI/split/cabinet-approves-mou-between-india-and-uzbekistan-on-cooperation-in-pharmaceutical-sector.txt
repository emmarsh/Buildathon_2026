প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বুধবারের বৈঠকে ভারত ও উজবেকিস্তানের মধ্যে বাণিজ্য ও শিল্প সহ ফার্মাসিউটিক্যাল সামগ্রীর গবেষণা ও উন্নয়ন ক্ষেত্রে সহযোগিতা বৃদ্ধির লক্ষ্যে একটি সমঝোতাপত্র বা মউ স্বাক্ষরে অনুমোদন মিলেছে।
উজবেকিস্তানের রাষ্ট্রপতির ভারত সফরকালে আগামী ১লা অক্টোবর এই মউ স্বাক্ষরিত হবে।
উভয় দেশে ওষুধ শিল্পের অগ্রগতির গুরুত্বের বিষয়টিকে বিবেচনায় রাখার পাশাপাশি ফার্মাসিউটিক্যাল ক্ষেত্রে বাণিজ্য, উৎপাদন, গবেষণা ও উন্নয়নের ব্যাপারে পারস্পরিক সহযোগিতা গড়ে তোলার লক্ষ্যে দু’দেশের সরকার দ্বিপাক্ষিক সহযোগিতার একটি নিয়মমাফিক ব্যবস্থা তৈরির চেষ্টা চালিয়ে আসছে।
এই মউ স্বাক্ষরের ফলে ওষুধ উৎপাদনের সম্ভাবনা খুঁজে বের করা সম্ভব হবে।
এমনকি, দু’দেশের মধ্যে বাণিজ্য, শিল্প এবং চিকিৎসা ক্ষেত্রে সহযোগিতা বৃদ্ধি পাবে।
CG/BD/SB
