প্রধানমন্ত্রী শ্রী নরেন্দ্র মোদির পৌরহিত্যে বুধবার কেন্দ্রীয় মন্ত্রিসভা শহরাঞ্চলের বর্জ্য থেকে ‘নগরী জৈবসার’ উৎপাদনে উৎসাহ দান সংক্রান্ত নীতির জন্য অনুমোদন দিয়েছে।এই নীতির আওতায় ‘নগরী জৈবসার’-এর উৎপাদন এবং উৎপাদিত সারের ব্যবহার বাড়াতে বাজার বিকাশের লক্ষ্যে প্রতি টনে ১৫০০ টাকা করে আর্থিক সহায়তা দেবার সংস্থান রাখা হয়েছে।বাজার বিকাশে আর্থিক সহায়তা দেওয়ার ফলে কৃষকদের জন্য নগরী জৈবসারের সর্বোচ্চ খুচরো দর (এম আর পি) কমবে।
বর্জ্যপদার্থকে ব্যবহারযোগ্য উৎপাদনের রপ্তান্তরীত করার মাধ্যমে জমি ভরাট করা কিংবা নিচু জলা জায়গা ভরাট করার কাজে বর্জ্য ব্যবহারের পরিমানও কমিয়ে আনবে।এছাড়াও এই ব্যবস্থা ক্ষতিকর গ্রিনহাউস গ্যাস (বিশেষ করে মিথেন গ্যাস)উৎপাদনকে প্রতিরোধ করবে এবং পরিবেশ দূষণ রোধের পাশাপাশি যেসব বিষাক্ত পদার্থ ভূ-গর্ভস্থ জলকে দূষিত করে সেগুলির উৎপাদনও কমাবে।নগরীর বর্জ্যকে সারে রূপান্তরীত করার ব্যবস্থা শহারাঞ্চলে কর্মসংস্থানেরও সুযোগ সৃষ্টি করবে।রাসায়নিক সারের পাশাপাশি ডিলারদের নেটওয়ার্কের মাধ্যমে সার উৎপাদক সংস্থা এবং অন্যান্য বাজারজাতকরণ সংস্থাগুলি ‘নগরী জৈবসার’বিপণনের ক্ষেত্রেও সহযোগী বাজার ব্যবস্থা গড়ে তুলতে পারবে।
নগরী জৈবসার-এর সুবিধাবলী সম্পর্কে কৃষকদের প্রশিক্ষিত করতে সংশ্লিষ্ট মন্ত্রক অথবা দপ্তরগুলি আই ই সি প্রচার অভিযান চালাবে।এজন্য আই সি এ আর-এর কৃষি বিজ্ঞান কেন্দ্রগুলি সহ কৃষি সম্প্রসারণ ব্যবস্থার তরফেও বিশেষ প্রয়াস নেওয়া হবে।প্রাথমিকভাবে নগরী জৈবসারের বাজারজাতকরণ ও উন্নয়নের কাজবর্তমান সার উৎপাদক সংস্থাগুলির মাধ্যমে করার জন্য প্রস্তাব রাখা হয়েছে।
SK/SRC/DSC/AGT/S (
