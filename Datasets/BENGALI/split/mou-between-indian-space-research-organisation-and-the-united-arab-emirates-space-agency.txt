শান্তির উদ্দেশ্যে মহাকাশকে ব্যবহার করার কাজে পরস্পরকে সহযোগিতা করবে ভারত ও সংযুক্ত আরব আমিরশাহী।
এই লক্ষ্যে ভারতীয় মহাকাশ গবেষণা সংস্থা (ইসরো) এবং সংযুক্ত আরব আমিরশাহীর মহাকাশ সংস্থা ইউএইএসএ-এর মধ্যে একটি চুক্তিও স্বাক্ষরিত হয়েছে।
ভারত ও সংযুক্ত আরব আমিরশাহীর মধ্যে সম্পাদিত এই চুক্তি সম্পর্কে কেন্দ্রীয় মন্ত্রিসভার বৈঠকে আজ বিশদভাবে অবহিত করা হয় প্রধানমন্ত্রী শ্রী নরেন্দ্র মোদীকে।
বৈঠকে নেতৃত্ব দেন প্রধানমন্ত্রী স্বয়ং।
এই চুক্তি স্বাক্ষরের ফলশ্রুতিতে ইসরো এবং ইউএইএস-এর সদস্যদের নিয়ে একটি যৌথ কর্মীগোষ্ঠী গঠিত হবে।
চুক্তি স্বাক্ষরের বিষয়গুলি বাস্তবায়িত করার জন্য পন্থা-পদ্ধতি খুঁজে দেখার দায়িত্ব হবে এই কর্মীগোষ্ঠীর।
তাছাড়া, রূপায়ণ সম্পর্কিত কর্মপরিকল্পনা সম্পর্কেও সুপারিশ পেশ করা হবে কর্মীগোষ্ঠীর পক্ষ থেকে।
PG/SKD/DM/
