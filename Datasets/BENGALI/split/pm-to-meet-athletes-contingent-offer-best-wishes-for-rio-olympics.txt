আসন্ন রিও অলিম্পিকে অংশগ্রহণকারী ভারতীয় ক্রীড়াবিদদের সঙ্গে সোমবার দেখা করবেন প্রধানমন্ত্রী শ্রী নরেন্দ্র মোদী।
নয়াদিল্লির মানেকশ’ সেন্টারে সম্ভাব্য ভারতীয় ক্রীড়া প্রতিনিধিদলের সঙ্গে মিলিত হবেন তিনি।
রিও অলিম্পিকের জন্য এ পর্যন্ত ১৩টি ক্ষেত্র থেকে নির্বাচিত হয়েছেন ১০০ জনের মতো ভারতীয় খেলোয়াড়।
সম্ভাব্য ক্রীড়া প্রতিনিধিদলের সঙ্গে এক ব্যক্তিগত আলাপচারিতায় মিলিত হবেন প্রধানমন্ত্রী।
বিশ্বের বৃহত্তম ক্রীড়া মঞ্চে তাঁদের সাফল্যও কামনা করবেন তিনি।
PG/SKD/DM
