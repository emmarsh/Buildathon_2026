প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে বিদেশস্থিত জাতীয় তেল সংস্থাগুলি কর্তৃক কর্ণাটকের পাদুরে পেট্রোলিয়াম ভাণ্ডার পূরণ করার সিদ্ধান্ত অনুমোদিত হয়েছে।
পাদুরের এই তেল ভাণ্ডারটি একটি ভূ-গর্ভস্থ পাথুরে গুহার মধ্যে অবস্থিত।
এর মোট ধারণ ক্ষমতা ২৫ লক্ষ মেট্রিক টন।
এই ভাণ্ডারটিতে চারটি ভাগ রয়েছে।
সরকারি-বেসরকারি অংশীদারিত্বে এই ধরণের কৌশলগত পেট্রোল ভাণ্ডার পূরণের সিদ্ধান্তের মাধ্যমে কেন্দ্রের বাজেট সহায়তা কমবে বলে মনে করা হচ্ছে।
ইন্ডিয়ান স্ট্র্যাটেজিক পেট্রোলিয়াম রিজার্ভস্‌ লিমিটেড বিশাখাপত্তনম, ম্যাঙ্গালোর ও পাদুরে, তিনটি স্থানে ভূ-গর্ভস্থ পাথুরে গুহায় কৌশলগত তেল ভাণ্ডার নির্মাণ করেছে।
এর মোট ধারণ ক্ষমতা ৫০ লক্ষ ৩৩ হাজার মেট্রিক টন।
এই পরিমাণ তেল দিয়ে ভারতের সাড়ে ন’দিনের তেলের চাহিদা মেটানো সম্ভব।
সরকারের পক্ষ থেকে ২০১৮ সালের জুন মাসে ওড়িশার চান্ডিখোল এবং কর্ণাটকের পাদুরে অতিরিক্ত ৬৫ লক্ষ মেট্রিক টন ধারণক্ষমতাসম্পন্ন কৌশলগত পেট্রোলিয়াম ভাণ্ডার গড়ে তোলার অনুমতি দিয়েছে।
২০১৭-১৮ অর্থবর্ষের হিসাব অনুসারে এই ভাণ্ডার দুটি গড়ে তোলা হলে তা দিয়ে ভারতের সাড়ে ১১ দিনের তেলের চাহিদা মেটানো সম্ভব হবে।
CG/PB/SB
