চিনের ক্যুইনডাও সফরে রওনা হবার পূর্বে প্রধানমন্ত্রী নরেন্দ্র মোদীর বিবৃতি।
সাংহাই সহযোগিতা সংগঠনের (এসসিও) রাষ্ট্রপ্রধানদের বার্ষিক বৈঠকের জন্য আমি চিনের ক্যুইনডাও সফরে যাচ্ছি।
সংগঠনের পূর্ণ সদস্য হিসেবে প্রথমবার বৈঠকে যোগ দেওয়ার জন্য ভারতীয় প্রতিনিধি দলের নেতৃত্ব দিতে পেরে আমি অত্যন্ত আনন্দিত।
সন্ত্রাসবাদ, ধর্মসম্প্রদায় থেকে বিচ্ছিন্ন করা ও চরমপন্হার বিরুদ্ধে লড়াই থেকে শুরু করে পারস্পরিক যোগাযোগ, বাণিজ্য, শুল্ক, আইন, স্বাস্হ্য ও কৃষিক্ষেত্রে সহযোগিতা প্রসারের মতো গুরুত্বপূর্ণ বিষয সংগঠনের বৈঠকের আলোচ্যসূচিতে রয়েছে।
এছাড়াও রয়েছে পরিবেশের সুরক্ষা ও বিপর্যয়জনিত ঝুঁকি হ্রাস এবং মানুষের সঙ্গে মানুষের সম্পর্কবৃদ্ধি।
এই সংগঠনের পূর্ণ সদস্য হওয়ার পর থেকে বিগত এক বছরে সংগঠনের সদস্য দেশগুলির সঙ্গে ভারতের এ সংক্রান্ত বিষয়ে যোগাযোগ ও সম্পর্ক লক্ষ্যনীয়ভাবে বেড়েছে।
আমার দৃঢ় বিশ্বাস, ক্যুইনডাও শীর্ষ বৈঠকের ফলে সাংহাই সহযোগিতা আলোচনাসূচী আরও সমৃদ্ধ হবে।
একইভাবে, সংগঠনের সঙ্গে ভারতের সংযুক্তির এক নতুন দিশারও সূত্রপাত হবে।
সংগঠনের সদস্য দেশগুলির সঙ্গে ভারতের মৈত্রিপূর্ণ ও বহুমুখী সম্পর্ক রয়েছে।
সংগঠনের শীর্ষ বৈঠকের পাশাপাশি বিভিন্ন সদস্য দেশের রাষ্ট্রপ্রধানদের সঙ্গে আমার বৈঠক ও মতবিনিময়ের সুযোগ হবে।
CG/BD/NS/
