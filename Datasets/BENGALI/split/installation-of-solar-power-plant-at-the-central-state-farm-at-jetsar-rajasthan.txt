রাজস্থানের শ্রীগঙ্গানগর জেলার জেটসারে সেন্ট্রাল স্টেট ফার্ম (সিএসএফ)-এর ৪০০ হেক্টর অ-কৃষিযোগ্য জমিতে ২০০ মেগাওয়াটেরও বেশি ক্ষমতাসম্পন্ন একটি সৌর প্রকল্প গড়ে তোলার প্রস্তাবে সম্মতি দিয়েছে কেন্দ্রীয় মন্ত্রিসভা।
প্রধানমন্ত্রী শ্রী নরেন্দ্র মোদীর নেতৃত্বে বুধবার মন্ত্রিসভার বৈঠকে বিশদ আলোচনার পর এই প্রকল্পটিতে অনুমোদনদানের সিদ্ধান্ত নেওয়া হয়।
ঐ জমিটি বর্তমানে কেন্দ্রীয় কৃষি ও কৃষককল্যাণ মন্ত্রকের প্রশাসনিক নিয়ন্ত্রণাধীন সংস্থা জাতীয় বীজ নিগমের (এনএসসি) মালিকানায় রয়েছে।
এই সৌর প্রকল্প গড়ে তোলার দায়িত্ব দেওয়া হবে কেন্দ্রীয় সরকারের নিয়ন্ত্রণাধীন একটি সংস্থাকে।
প্রয়োজনীয় পদ্ধতি অনুসরণ করে আলাপ-আলোচনার মাধ্যমে বেছে নেওয়া হবে ঐ সংস্থাটিকে।
এনএসসি-র নিয়ন্ত্রণে বর্তমানে যে ৫,৩৯৪ হেক্টর জমি রয়েছে তার মধ্যে ৪০০ হেক্টর অ-কৃষিযোগ্য জমিতে এই সৌর প্রকল্পটি গড়ে তোলা হবে।
প্রকল্প স্থাপনের ব্যয়ভার বহন করবে নির্বাচিত রাষ্ট্রয়ত্ত সংস্থাটি।
PG/SKD/DM/S
