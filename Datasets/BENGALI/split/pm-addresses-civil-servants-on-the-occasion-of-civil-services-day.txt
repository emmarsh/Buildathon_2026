প্রধানমন্ত্রী শ্রী নরেন্দ্র মোদী আজ জনসেবা দিবস অনুষ্ঠানে সরকারি আমলাদের উদ্দেশে বলেছেন, এই অনুষ্ঠানের উপলক্ষ প্রশংসা, মূল্যায়ন ও ভাবনাচিন্তা করা।
প্রধানমন্ত্রী পুরস্কার প্রদান অনুষ্ঠানকে আমলাদের অনুপ্রেরণা যোগানোর একটি পদক্ষেপ হিসেবে উল্লেখ করে পুরস্কারপ্রাপকদের তিনি অভিনন্দন জানান।
শ্রী মোদী উল্লেখ করেন যে পুরস্কারগুলি সরকারের গুরুত্ব প্রদানের দিকগুলি তুলে ধরে।
শ্রী মোদী জানান, প্রধানমন্ত্রী ফসল বিমা যোজনা, দীনদয়াল উপাধ্যায় কৌশল যোজনা, প্রধানমন্ত্রী আবাস যোজনা ও ডিজিটাল মাধ্যমে লেন-দেন-এর মত গুরুত্বপূর্ণ সরকারী প্রকল্প রূপায়ণের জন্য পুরস্কার প্রদান করা হচ্ছে এবং এগুলি নতুন ভারতের জন্য খুবই জরুরি।
শনিবারের অনুষ্ঠানে প্রকাশিত দুটি বইয়ের কথাও তিনি উল্লেখ করেন।
একটি বইয়ের বিষয়বস্তু প্রধানমন্ত্রী নামাঙ্কিত পুরস্কার এবং অন্যটিতে বিকাশে আগ্রহী জেলাগুলির জন্য গৃহীত উদ্বোগগুলির উল্লেখ রয়েছে।
বিকাশে আগ্রহী জেলা প্রসঙ্গে প্রধান মন্ত্রী বলেন, এই পর্যায়ের ১১৫ জেলা সংশ্লিষ্ট রাজ্যগুলির বিকাশের চালিকাশক্তি হয়ে উঠতে পারে।
জন-ভাগীদারী বা উন্নয়নের কাজে জনসাধারণের অংশগ্রহণের তাৎপর্যের ওপর গুরুত্ব আরোপ করেন শ্রী মোদী।
তিনি বলেন, ২০২২ সালে, দেশের ৭৫ তম স্বাধীনতা দিবস, স্বাধীনতা সংগ্রামিদের স্বপ্নগুলি পূরণের কাজগুলি করতে আমাদের উৎসাহ যোগাবে।
প্রধান মন্ত্রী আরো বলেন, প্রশাসনিক ব্যবস্থার উন্নতির জন্য সমস্ত প্রযুক্তি, এমনকি মহাকাশ প্রযুক্তি পর্যন্ত ব্যবহার করা প্রয়োজন।
সরকারি আমলাদের অনেক ক্ষমতা রয়েছে, যা দেশের কল্যাণে বিশেষভাবে কাজে লাগানো যেতে পারে।
****
CG/SC
