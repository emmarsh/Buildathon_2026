প্রধানমন্ত্রী শ্রী নরেন্দ্র মোদী আজ জাতির উদ্দেশে ভাষণ দেন।
একাধিক ট্যুইটে প্রধানমন্ত্রী বলেছেন, প্রত্যেক দেশের যাত্রাপথে এমন কিছু মুহূর্ত আসে যা সর্বাধিক গর্বের বিষয় হয়ে ওঠে।
এই গর্ববোধ এক প্রজন্ম থেকে আর এক প্রজন্মের ওপর ঐতিহাসিক প্রভাব ফেলে।
আজ এমনই একটি মুহূর্ত।
ভারত সাফল্যের সঙ্গে উপগ্রহ বিধ্বংসী ক্ষেপণাস্ত্রের পরীক্ষা চালিয়েছে।
‘মিশন শক্তি’র সাফল্যের সঙ্গে যুক্ত প্রত্যেককে অভিনন্দন।
‘মিশন শক্তি’ অত্যন্ত জটিল একটি অভিযান ছিল।
এই অভিযান অত্যন্ত নির্ভুলভাবে এবং অত্যন্ত দ্রুতগতিতে সম্পন্ন হয়েছে।
এই অভিযানের মধ্য দিয়ে ভারতীয় বিজ্ঞানী মহলের অসাধারণ নৈপুণ্য এবং দেশের মহাকাশ কর্মসূচির সাফল্য প্রতিফলিত হয়েছে।
‘মিশন শক্তি’ দুটি কারণে বিশেষ হয়ে উঠেছে:
Øভারত বিশ্বের চতুর্থ দেশ হিসাবে এ ধরণের বিশেষত্ব ও সর্বাধুনিক দক্ষতার অধিকারী হয়ে উঠল।
Ø এই অভিযান সম্পূর্ণ দেশীয় প্রযুক্তিতে পরিচালিত।
মহাকাশ শক্তিধর দেশ হিসেবে ভারতের অবস্থান আরও দৃঢ় হল।
এই অভিযান ভারতকে আরও মজবুত এবং নিরাপদ করে তুলবে।
সেইসঙ্গে, শান্তি ও সম্প্রীতি বজায় রাখার ক্ষেত্রেও এই অভিযান সহায়ক হবে।
******
CG/BD/DM
