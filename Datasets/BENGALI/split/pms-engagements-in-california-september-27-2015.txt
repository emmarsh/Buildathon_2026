ফেসবুক
প্রধানমন্ত্রী শ্রী নরেন্দ্র মোদী ক্যালিফোর্নিয়ায় ফেসবুকের সদর দফতর পরিদর্শন করেন| প্রধানমন্ত্রী এবং ফেসবুকের সি.ই.ও.
শ্রী মার্ক জুকেরবার্গ টাউন হলে প্রশ্নোত্তর পর্বে অংশ গ্রহণ করেন| অনুষ্ঠানে প্রধানমন্ত্রী বিভিন্ন ক্ষেত্রের নানা প্রশ্নের উত্তর দেন| ভারত সম্পর্কে কেন পৃথিবীকে আশাবাদী হওয়া উচিত এবং ভারতকে ২০ ট্রিলিয়ন ডলারের অর্থ-ব্যবস্থায় উন্নীত করার যে তাঁর স্বপ্ন, এর বিস্তৃত ব্যাখ্যা করেন তিনি| শ্রী মার্ক জুকের্বার্গ জানান, স্টিভ জোবস তাঁকে ভারতের একটি মন্দির পরিদর্শন করে তাঁর স্বপ্ন পুনরুত্থানের জন্য জানিয়েছেন—প্রধানমন্ত্রী তাঁকে আমন্ত্রণ জানান| তিনি বলেন, বিজ্ঞান ও আধ্যাতিকতার মধ্যে এ এক অনুপম সংযোগ| তিনি বলেন গত পনের মাসে পৃথিবীবাসী ভারতকে দেখার দৃষ্টিভঙ্গি পাল্টে ফেলেছেন|
সোশ্যাল মিডিয়া ও ইন্টারনেট প্রশাসন ও নাগরিক-অংশগ্রহনের এক হাতিয়ার হতে পারে কিনা, এ প্রসঙ্গে এক প্রশ্নের উত্তরে তিনি বলেন, সোশ্যাল মিডিয়া সরকারকে তার কাজের প্রতিক্রিয়া সঠিক সময়ে পেতে সক্ষম করেছে| তিনি চিনের সোশ্যাল মিডিয়া ওয়েইবু-তে তাঁর সংযুক্তির কথা বলে তিনি জানান, হানুক্কাহ উত্সবের সময় কিভাবে তিনি ইসরায়েলের মানুষদের হিব্রু ভাষায় টুইটারে শুভেচ্ছা জানান এবং ইসরায়েলের প্রধানমন্ত্রী বেনজামিন নেতানাইহু কিভাবে হিন্দিতে এর উত্তর দেন| প্রধানমন্ত্রী বলেন, এটা কূটনীতির নতুন মাত্রা|
আবেগের বাকরুদ্ধ কন্ঠে প্রধানমন্ত্রী তাঁর মা-বাবার কথা, বিশেষ করে মায়ের কথা বলেন এবং কিভাবে তিনি তাঁর সন্তানদের মানুষ করতে লড়াই করে গেছেন, তা উল্লেখ করেন| তিনি বলেন, এই সংগ্রামের কাহিনী শুধুমাত্র তাঁর মায়ের নয়, বরং ভারতবর্ষের অন্যান্য সব মায়েদের কাহিনী| তিনি প্রশাসনে মহিলাদেরকে সিদ্ধান্ত নেওয়ার প্রক্রিয়ায় শামিল করতে তাঁর প্রতিশ্রুতির উল্লেখ করেন|
গুগল
প্রধানমন্ত্রী গুগল-এর সদর দফতর পরিদর্শন করেন, যেখানে গুগল-এর সি.ই.ও.
শ্রী সুন্দর পিচাই তাঁকে স্বাগত জানান| তাঁকে গুগল-এর বিভিন্ন উদ্ভাবনা ও ভবিষ্যত পরিকল্পনা সম্পর্কে একটা সাধারণ ধারণা দেওয়া হয়| সেখানে শ্রী এরিক স্চিমিদ ও শ্রী ল্যারি পেজও উপস্থিত ছিলেন| গুগল স্ট্রিটভিউ বা গুগল-এর মাধ্যমে রাস্তার দৃশ্য নিয়ে এক প্রদর্শনের সময় প্রধানমন্ত্রী গুগল আর্থ-এ খাগৌলকে তুলে ধরার কথা বলেন| খাগৌল হচ্ছে পাটনার নিকটবর্তী একটি এলাকা, যেখানে মহান প্রাচীন জ্যোতির্বিজ্ঞানী আর্যভট্ট-এর একটি মানমন্দির ছিল|
পুনর্নবীকরণ শক্তির ওপর গোলটেবিল বৈঠক
প্রধানমন্ত্রী আমেরিকার শক্তি সচিব শ্রী আর্নেস্ট মোনিজ-এর সঙ্গে সাক্ষাত করেন| পরে তিনি পুনর্নবীকরণ শক্তি নিয়ে এক গোলটেবিল বৈঠকে পৌরহিত্য করেন|
যুক্তরাষ্ট্রের শক্তি সচিব ডক্টর আর্নেস্ট মোনিজ এবং প্রাক্তন সচিব অধ্যাপক স্টিভেন চু এই গোলটেবিল বৈঠকে উপস্থিত ছিলেন|
এছাড়া শক্তি ক্ষেত্রের বিভিন্ন সি.ই.ও.
এবং বিনিয়োগকারীগণ উপস্থিত ছিলেন বৈঠকে| যার মধ্যে রয়েছেন, সান এডিসন-এর সি.ই.ও.
আহমেদ চাটিলা, সফ্টব্যাংক-এর সভাপতি ও সি.ই.ও.
নিকেশ অরোরা, ব্লুম এনার্জির সি.ই.ও.
কে. আর. শ্রীধর, সোলাজাইম-এর সি.ই.ও.
জনাথন ওয়ল্ফসন, উদ্যোগপতি জন ডয়ের এবং ডি.বি.এল.
পার্টনার্স-এর ইরা হ্রেনপ্রিস উপস্থিত ছিলেন|
তাছাড়া স্ট্যানফোর্ড বিশ্ববিদ্যালয়ের অধ্যাপক অরুন মজুমদার, অধ্যাপক রজার নল, ডক্টর অঞ্জনী কচার এবং অধ্যাপক স্যালি বেনসন এতে অংশ গ্রহণ করেন|
গোল টেবিলের আলোচনায় স্পষ্টভাবে একটা বিষয়ই উঠে এসেছে যে, পরিচ্ছন্ন শক্তির রাজধানী হয়ে উঠতে ভারতে কাজ শুরু হয়ে গেছে|
অংশ গ্রহণকারীদের সবার মতামত, বিদ্যুত সংরক্ষণের বিষয়টি সস্তা হয়ে খুব শীঘ্রই পরিচ্ছন্ন ও পুনর্নবীকরণ শক্তি এক সুলভ বিকল্প হয়ে উঠবে| ভারতের রাজ্যগুলি ও শহরগুলিকে পরিচ্ছন্ন শক্তি ব্যবহারের ক্ষেত্রে পথ-প্রদর্শকের ভুমিকা নিতে অংশ গ্রহনকারীরা আহ্বান জানান| এক্ষেত্রে একটি বিষয় আলোচিত হচ্ছে যে, ভারতের কারেন্ট গ্রিড ১৭৫ গিগা ওয়াট পুনর্নবীকরণ শক্তি,যা ভারতের লক্ষ্যমাত্রা রয়েছে, তা পরিবহনে সক্ষম নয়| তাই গ্রিড ক্ষেত্র আরও উন্নত করার প্রয়োজনীয়তা রয়েছে| ১৭৫ গিগা ওয়াটের লক্ষ্য পূরণে বেসরকারী বিনিয়োগে জোর দেওয়া হচ্ছে| এক্ষত্রে ইসরায়েল কিভাবে তাদের জলের ঘাটতি বেসরকারী বিনিয়োগকারীদের মাধ্যমে পূরণ করেছে সেকথা উদাহরণ হিসেবে তুলে ধরা হয়|
প্রধানমন্ত্রী অংশ গ্রহণকারীদের তাদের মতামতের জন্য ধন্যবাদ জানান এবং ১৭৫ গিগা ওয়াট পরিচ্ছন্ন শক্তির লক্ষ্য অর্জনে ভারতের প্রতিশ্রুতির কথা গুরুত্ব দিয়ে উল্লেখ করেন| তিনি বলেন, বিভিন্ন ক্ষেত্রে বিনিয়োগের বিশেষ সুযোগ রয়েছে| উদাহরণ হিসেবে রেলের কথা বলা যায়, যেখানে ১০০ শতাংশ বিদেশী বিনিয়োগ অনুমোদিত| তিনি বলেন, সরকার নিয়মনীতির জন্য কাজ করে চলেছে এবং ‘ডিসকম’-এর আর্থিক অবস্থার পরিবর্তনেও উদ্যোগ নিয়েছে|
প্রধানমন্ত্রী পুনর্নবীকরণ শক্তির ক্ষেত্রে যেসব পদক্ষেপ নেওয়া হয়েছে, তার একটি রূপরেখাও তুলে ধরেন| এক্ষেত্রে তিনি কোচি বিমানবন্দর যে সৌর-শক্তি চালিত বিমানবন্দর হয়ে উঠেছে, তার কথা এবং গুজরাটের একটি খালের ওপর সোলার প্যানেল বসানোর কথা বলেন| তিনি বলেন, আগামী মাসের শুরুতেই ঝারখন্ডের উপজাতি অধ্যুষিত এলাকার একটি জেলা আদালত সম্পূর্ণরূপে সৌরশক্তি চালিত হয়ে যাবে| প্রধানমন্ত্রী উল্লেখ করেন যে, কয়লাকে গ্যাসীয়করনের প্রক্রিয়া গবেষনার এক বিশেষ ক্ষেত্র| আগামী দশকে পুনর্নবীকরণ শক্তির এক বিপ্লব সূচিত হবে বলে তিনি দৃঢ় বিশ্বাস ব্যক্ত করেন|
স্টার্ট আপ কানেক্ট
প্রধানমন্ত্রী স্টার্ট আপ কানেক্ট অনুষ্ঠানেও ভাষণ দেন, যা মূলত ভারতীয়দের উদ্ভাবনার প্রদর্শন করার মঞ্চ|
তিনি ভারতের স্টার্ট আপ লক্ষ্য নিয়ে বলেন :
“প্রযুক্তির অভিমুখিতা, বিভিন্ন ক্ষেত্রের একত্রিকরণ, স্থাপত্যবিদ্যার প্রসার, ধারনা পুনর্গ্রহনে মানুষের আকাঙ্ক্ষা উদ্যোগের ক্ষেত্রে এক নতুন বিশ্ব খুলে দিয়েছে| এই বাস্তুতন্ত্র সিলিকন ভ্যালিতেই জন্ম নিয়েছে| ক্যলিফোর্নিয়ার এই উপকূলভাগ যেভাবে আমাদের এই পৃথিবীকে এখন রূপ দিচ্ছে, তেমনটা আর কেউ করছে না| এটা শুধুমাত্র বড় বড় ফার্মগুলিই করছে না, ছোট ছোট ফার্মগুলিও তাদের নির্মান ও শৈল্পিক সৃষ্টি দিয়ে মানুষের জীবন-যাত্রাকে নতুনভাবে প্রতিদিন সমৃদ্ধ করছে| আমেরিকার সাফল্য এর মাধ্যমে সূচিত হচ্ছে এবং তা গোটা বিশ্বকে উত্সাহিত করছে| তাই, স্টার্টআপ, প্রযুক্তি ও উদ্ভাবনাকে আমি উত্তেজনাপূর্ণ ও কার্যকর এক যন্ত্র হিসেবে দেখছি—যার মাধ্যমে ভারতের রূপান্তর এবং যুব সমাজের জন্য কর্ম সংস্থানের সুযোগ তৈরী করা সম্ভব| আমাদের দেশে পঁয়ত্রিশ বছরের নিচের বয়সের ৮০ কোটি যুবক-যুবতী রয়েছেন| তাঁরা পরিবর্তনের জন্য অধীরভাবে আগ্রহী, তাদের ক্ষমতা রয়েছে এবং তাকে পরিচালনায়ও তারা উদ্যোগী, এবং তা অর্জনে তাদের রয়েছে স্থির বিশ্বাস| যখন নিয়মিতভাবে পাঁচশ শহরের প্রতিটিতে দশটি করে স্টার্টআপ শুরু হবে এবং ছয় হাজার গ্রামের প্রতিটিতে ছোট ব্যবসা শুরু হবে, তখন আমরা অর্থনৈতিকভাবে এক বিশেষ গতিতে পৌঁছে যাব এবং আমাদের দেশে বিশাল সংখ্যায় কর্মসংস্থান তৈরী হবে| ভারতের স্টার্টআপের নিজস্ব বাস্তুতন্ত্র দ্রুত গতিতে উঠে আসছে| আর তা আমাদের যুব সম্প্রদায়ের শক্তি (এনার্জি), উদ্যোগ(এন্টারপ্রাইজ) ও উদ্ভাবনার(ইনোভেশন) দ্বারা পরিচালিত|”
প্রধানমন্ত্রী ভারত( BHARAT)ফান্ড এর সূচনা করেন, যার আদ্যক্ষরগুলি দিয়ে রয়েছে উন্নত স্বাস্থ্য( Better Health),কৃষি( Agriculture), পুনর্নবীকরণ (Renewables) এবং প্রযুক্তি (Technologies)| অনুষ্ঠানে ৭ টি মউ(এম.ও.ইউ.)
স্বাক্ষরিত হয়েছে|
ভারতীয়দের উদ্দেশ্যে ভাষণ
প্রধানমন্ত্রী এস.এ.পি.
প্রেক্ষাগৃহে ভারতীয়দের উদ্দেশ্যে ভাষণ দেন| তিনি গণতন্ত্রের মূল্যবোধ ও উদ্ভাবনার কথা উল্লেখ করে ভারত ও আমেরিকার অংশীদারিত্বের কথা বলেন| গত পনের মাসে তাঁর সরকার যেসব কাজ করেছে তার এক বিস্তৃত ব্যাখ্যা করেন প্রধানমন্ত্রী| তিনি সিলিকন ভ্যালিতে তথ্য প্রযুক্তির পেশায় যেসব ভারতীয় আছেন, পরিবর্তনের জন্য তাঁদের উদ্যোগ ও ভারতের বৈশ্বিক উপলব্ধির জন্য তাঁদের প্রশংসা করেন|
SC/AKD/AGT
*****
