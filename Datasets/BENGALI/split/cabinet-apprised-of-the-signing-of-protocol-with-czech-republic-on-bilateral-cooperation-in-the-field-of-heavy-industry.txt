ভারত ও চেকোস্লোভাকিয়ার মধ্যে সম্পাদিত শিল্প সহযোগিতা সম্পর্কিত চুক্তিটি আজ কেন্দ্রীয় মন্ত্রিসভার আলোচ্যসূচিতে স্থান পায়।
মন্ত্রিসভার বৈঠক বসে প্রধানমন্ত্রী শ্রী নরেন্দ্র মোদীর নেতৃত্বে।
ভারী শিল্পক্ষেত্রে পারস্পরিক সহযোগিতা প্রসারের লক্ষ্যে দু’দেশের মধ্যে এই চুক্তিটি সম্পাদিত হয়েছিল।
চুক্তিটির মূল লক্ষ্য হল – চেকোস্লোভাকিয়ার বিভিন্ন শিল্প সংস্থার যে সমস্ত সুযোগ-সুবিধা রয়েছে এ দেশে সেগুলির আধুনিকীকরণ, ভারী ইঞ্জিনিয়ারিং নিগমের তিনটি প্রকল্পের পুনর্নবীকরণ ইত্যাদি।
সম্পাদিত এই চুক্তির আওতায় আধুনিকীকরণের লক্ষ্যে প্রয়োজনীয় নির্মাণ সংক্রান্ত কাজকর্মও অন্তর্ভুক্ত রয়েছে।পারস্পরিক কল্যাণ ও সুযোগ-সুবিধার দিকগুলি বিবেচনা করেই ভারত ও চেকোস্লোভাকিয়া এই শিল্প সহযোগিতা চুক্তিটি স্বাক্ষর করে।
PG/SKD/DM
