বিপদের মূহুর্তে প্রত্যুৎপন্নমতি, দ্রুত চিন্তাভাবনার ক্ষমতা, নিঃস্বার্থ সংকল্প এবং প্রতিবেশী মানুষের জন্য সংবেদনশীলতা হল সাহসিকতার বিভিন্ন উজ্জ্বল দিক।
২৫টি ছেলেমেয়েকে জাতীয় সাহসিকতা পুরস্কার প্রদানের সময়ে এই মন্তব্য করেন প্রধানমন্ত্রী শ্রী নরেন্দ্র মোদী।
প্রতিকূল পরিস্থিতিতে এই ছেলেমেয়েরা সাহসিকতার সঙ্গে অবস্থার মোকাবিলা করে বিপন্ন মানুষদের উদ্ধার করেছিল।
তারই স্বীকৃতিতে ভারতীয় শিশু কল্যাণ পরিষদ প্রবর্তিত এই পুরস্কার দিয়ে সম্মনিত করা হল তাদের।
অনুষ্ঠানে প্রধানমন্ত্রী বলেন, সাহসিকতা নিদর্শনের ক্ষেত্রে পুরস্কার প্রাপ্তি-ই শেষ কথা নয়।
জীবন চলতেই থাকবে।
ছেলেমেয়েদের উদ্যোগী হতে হবে জীবনে উন্নতি করার লক্ষ্যে।
সেইসঙ্গে, তাদের যথাসাধ্য চেষ্টা করে যেতে হবে সমাজ সেবার কাজে আত্মনিয়োগের।
প্রধানমন্ত্রী বলেন, ‘Life progression of ICCW National Bravery Awardees’ নামে যে বইটি তিনি আজ প্রকাশ করেছেন, তাতে উল্লেখ রয়েছে এই সমস্ত বিষয়ের।
কেন্দ্রীয় নারী ও শিশু কল্যাণ মন্ত্রী শ্রীমতী মানেকা গান্ধীও উপস্থিত ছিলেন আজকের অনুষ্ঠানে।
PG/SKD/SB
