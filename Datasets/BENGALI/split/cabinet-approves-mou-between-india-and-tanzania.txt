জলসম্পদের বিকাশ ও ব্যবস্থাপনার লক্ষ্যে ভারত ও তানজানিয়ার মধ্যে একটি মউ স্বাক্ষরের প্রস্তাব বুধবার অনুমোদিত হল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে।
এই মউ স্বাক্ষরের আওতায় যে বিষয়গুলিকে অন্তর্ভুক্ত করা হচ্ছে তার মধ্যে রয়েছে কৃষি উৎপাদনের ক্ষেত্রে জলের ব্যবহার, ভূ-স্তর ও ভূ-গর্ভের জলসম্পদের ব্যবস্থাপনা এবং জলের সঞ্চয়।
দু’দেশের মধ্যে সহযোগিতা ও অভিজ্ঞতা বিনিময়ের মাধ্যমে জল সংরক্ষণ, কৃষিতে জলের ব্যবহার, ভূ-স্তর ও ভূ-গর্ভের জলসম্পদের বিকাশ ও ব্যবস্থাপনা সহ সংশ্লিষ্ট কর্মসূচিগুলির প্রসার ও রূপায়ণ আরও জোরদার হয়ে উঠবে।
মউ-এর আওতায় প্রস্তাবিত কর্মসূচিগুলির দেখাশোনার জন্য গড়ে তোলা হবে এক যৌথ কর্মীগোষ্ঠী।
প্রসঙ্গত উল্লেখ্য, তানজানিয়ার জলসম্পদ ও পল্লী উন্নয়ন মন্ত্রী ভারত সফরে আসেন ২০১৪-র ১৬ জুলাই।
ঐ সময় থেকেই এই দুটি দেশের মধ্যে এক নতুন সহযোগিতার বাতাবরণ গড়ে ওঠে।
দু’দেশের সরকারি পর্যায়ে সিদ্ধান্ত গ্রহণ করা হয় জলসম্পদের ব্যবহার, সঞ্চয় ও সংরক্ষণের লক্ষ্যে সহযোগিতা প্রসার সম্পর্কিত এক মউ স্বাক্ষরের।
PG/SKD/DM/S
