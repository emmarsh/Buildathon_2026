প্রধানমন্ত্রী শ্রী নরেন্দ্র মোদী ১২৪তম সংবিধান সংশোধনী বিল, ২০১৯ রাজ্যসভায় পাশ হওয়ায় সন্তোষ প্রকাশ করেছেন।
প্রধানমন্ত্রী বলেছেন, “রাজ্যসভায় ১২৪তম সংবিধান সংশোধনী বিল পাশ হওয়ায় আমি অত্যন্ত আনন্দিত।
এই বিলের প্রতি বিপুল সমর্থন দেখে আনন্দিত হয়েছি।
সংসদের এই কক্ষে বিলটি নিয়ে তীব্র তর্ক-বিতর্কে বহু সদস্য নিজেদের দূরদৃষ্টিসম্পন্ন মতামত প্রকাশ করেছেন।
সংসদের উভয় কক্ষে ১২৪তম সংবিধান সংশোধনী বিল পাশ হওয়ায় সামাজিক ন্যায়-বিচারের জয় হ’ল।
এই বিল আমাদের যুবশক্তিকে তাঁদের সাহস প্রদর্শন এবং ভারতের রূপান্তরের লক্ষ্যে অবদান যোগাতে এক বৃহৎ প্রেক্ষাপট সুনিশ্চিত করল।
১২৪তম সংবিধান সংশোধনী বিল, ২০১৯ পাশ করার মধ্য দিয়ে আমরা আমাদের সংবিধান প্রণেতা ও মহান স্বাধীনতা সংগ্রামীদের শ্রদ্ধা জানাই, যাঁরা এক মজবুত ও সুসংবদ্ধ ভারতের স্বপ্ন দেখিয়েছিলেন”।
CG/BD/SB
