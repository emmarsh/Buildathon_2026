প্রধানমন্ত্রী শ্রী নরেন্দ্র মোদী ১৬ই ডিসেম্বর উত্তরপ্রদেশ সফর করবেন।
রায়বেরিলিতে প্রধানমন্ত্রী অত্যাধুনিক রেল কামরা উৎপাদন কারখানা পরিদর্শন করবেন।
এক জনসভায় তিনি ৯০০তম রেল কামরা এবং ঐ কারখানায় নির্মিত একটি হামসফর ট্রেনের সূচনা করবেন।
এছাড়াও তিনি বিভিন্ন উন্নয়নমূলক প্রকল্প জাতির উদ্দেশে উৎসর্গ, উদ্বোধন অথবা শিলান্যাস করবেন।
এই উপলক্ষে এক জনসভাতেও তাঁর ভাষণ দেওয়ার কর্মসূচি রয়েছে।
এরপর প্রধানমন্ত্রী প্রয়াগরাজে যাবেন।
সেখানে তিনি কুম্ভ মেলার জন্য একটি অত্যাধুনিক পরিচালনা কেন্দ্রের (কম্যান্ড অ্যান্ড কন্ট্রোল সেন্টার) উদ্বোধন করবেন।
স্বচ্ছ কুম্ভ প্রদর্শনী ঘুরে দেখার পাশাপাশি তিনি গঙ্গা পুজো দেবেন।
প্রয়াগরাজে শ্রী মোদী ‘অক্ষয়বট’ ঘুরে দেখবেন।
প্রধানমন্ত্রী এরপর আন্দাওয়া যাবেন।
সেখানে তিনি একাধিক উন্নয়নমূলক প্রকল্প জাতির উদ্দেশে উৎসগ, উদ্বোধন বা শিলান্যাস করবেন।
এই উপলক্ষে এক জনসভাতেও তাঁর ভাষণ দেওয়ার কর্মসূচি রয়েছে।
প্রধানমন্ত্রী প্রয়াগরাজের বারাউলি বিমানবন্দরে যাবেন।
দিল্লী ফেরার পূর্বে সেখানে তিনি বিমানবন্দরের নতুন টার্মিনাল ভবন উদ্বোধন করবেন।
CG/BD/DM
