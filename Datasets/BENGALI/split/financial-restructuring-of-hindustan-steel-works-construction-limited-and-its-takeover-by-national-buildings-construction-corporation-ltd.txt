হিন্দুস্তান স্টিল ওয়ার্কস কনস্ট্রাকশন লিমিটেডের (এইচএসসিএল) আর্থিক পুনর্গঠনের প্রস্তাব অনুমোদন লাভ করল কেন্দ্রীয় মন্ত্রিসভার।
প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে এই সংস্থাটিকে কেন্দ্রীয় নগরোন্নয়ন মন্ত্রকের নিয়ন্ত্রণাধীন ন্যাশনাল বিল্ডিংস্‌ কনস্ট্রাকশন কর্পোরেশন লিমিটেড (এনবিসিসি) দ্বারা অধিগ্রহণের প্রস্তাবটিকেও আজ ছাড়পত্র দেওয়া হয়।
এনবিসিসি এবং এইচএসসিএল কেন্দ্রীয় সরকার অধিগৃহীত দুটি সংস্থা যেখানকার কাজকর্মের ধারা ও প্রকৃতি মূলত একইরকম।
সুতরাং, সরকারের এই সিদ্ধান্ত গ্রহণের ফলে এনবিসিসি-র আর্থিক পরিস্থিতি যেমন উন্নততর হয়ে উঠবে, অন্যদিকে তেমনই মানবসম্পদের ব্যবহারের কাজেও যথেষ্ট উন্নতি ঘটবে।
শুধু তাই নয়, এই দুটি সংস্থা পরস্পরের জ্ঞান, অভিজ্ঞতা ও সহায়সম্পদ বিনিময়ের মাধ্যমে লাভবানও হবে।
PG/SKD/DM/
