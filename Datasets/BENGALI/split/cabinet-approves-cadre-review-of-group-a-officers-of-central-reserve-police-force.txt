কেন্দ্রীয় সংরক্ষিত পুলিশ বাহিনীর (সিআরপিএফ) গ্রুপ ‘এ’ প্রশাসনিক আধিকারিক পর্যায়ে ক্যাডার রিভিউয়ের প্রস্তাবে সম্মতি দিল কেন্দ্রীয় মন্ত্রিসভা।
বুধবার প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত মন্ত্রিসভার বৈঠকে গৃহীত এ সম্পর্কিত একটি সিদ্ধান্ত অনুযায়ী স্থির হয় যে ডেপুটি কমান্ড্যান্ট থেকে স্পেশাল ডিজি পদমর্যাদা পর্যন্ত মোট ৯০টি পদ সৃষ্টি করা হবে।
কেন্দ্রীয় সংরক্ষিত পুলিশ বাহিনীতে এই পদগুলি সৃষ্টি করা হলে বাহিনীর ক্ষমতা এবং কাজকর্মের ক্ষেত্রে দক্ষতা আরও বৃদ্ধি পাবে।
একইসঙ্গে, জোরদার হবে বাহিনীর প্রশাসনিক কাজকর্মও।
ক্যাডার রিভিউয়ের প্রস্তাব অনুযায়ী, গ্রুপ ‘এ’ পর্যায়ে বর্তমানের ৪,২১০টি পদ বাড়িয়ে ৪,৩০০-তে নিয়ে যাওয়া হবে এইভাবে :
1. স্পেশাল ডিজি পর্যায়ে একটি অতিরিক্ত পদ সৃষ্টি হবে যা এইচএজি প্লাস পদমর্যাদার।
2. এইচএজি পদমর্যাদার ১১টি অতিরিক্ত পদ সৃষ্টি হবে ইন্সপেক্টর জেনারেল পর্যায়ে।
3. ডিআইজি/কমান্ড্যান্ট/২-১/সি (জেএজি) পর্যায়ের পদ বৃদ্ধি পাবে ২৭৭টি।
4. এসটিএস পর্যায়ে ডেপুটি কমান্ড্যান্টদের ১৯৯টি পদ তুলে দেওয়া হবে।
প্রসঙ্গত উল্লেখ্য, কেন্দ্রীয় সংরক্ষিত পুলিশ বাহিনী হল কেন্দ্রীয় সশস্ত্র পুলিশ বাহিনীগুলির অন্যতম।
এই বাহিনীটি গড়ে তোলা হয় ১৯৩৯ সালে।
বাহিনীর প্রথম ক্যাডার রিভিউ করা হয় ১৯৮৩ সালে এবং দ্বিতীয়টি ১৯৯১ সালে।
১৯৯১ সালের পর থেকে প্রথাগতভাবে কোনরকম ক্যাডার রিভিউ করা হয়নি কেন্দ্রীয় সংরক্ষিত পুলিশ বাহিনীর।
তবে, ২০০৪-০৯ – এই সময়কালে বাহিনীর কাঠামোর বড় ধরনের পরিবর্তন করা হয়।
ঐ সময় ব্যাটেলিয়নগুলির সংখ্যা বৃদ্ধি করা হলেও ওপরের দিকে সেভাবে পদ সৃষ্টির দিকে নজর দেওয়া হয়নি।
PG/SKD/DM/
