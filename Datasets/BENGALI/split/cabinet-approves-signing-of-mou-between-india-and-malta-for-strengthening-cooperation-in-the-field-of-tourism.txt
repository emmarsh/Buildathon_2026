ভারত ও মালটার মধ্যে পর্যটন ক্ষেত্রে সহযোগিতা জোরদার করতে দু’দেশের মধ্যে চুক্তি স্বাক্ষরে কেন্দ্রীয় মন্ত্রিসভা সায় জানিয়েছে।
প্রধানমন্ত্রী শ্রী নরেন্দ্র মোদীর পৌরোহিত্যে মন্ত্রিসভার বৈঠকে আজ (১২ সেপ্টেম্বর) এই সিদ্ধান্ত গ্রহণ করা হয়েছে।
মালটার উপ-রাষ্ট্রপতির আসন্ন ভারত সফরের সময় চুক্তি স্বাক্ষরিত হবে।
ভারত ও মালটার মধ্যে চুক্তি স্বাক্ষরের মূল উদ্দেশ্য দুটি দেশকে পর্যটনের সেরা গন্তব্যস্থল হিসেবে তুলে ধরা।
এর ফলে সমগ্র বিশ্ব থেকে দুটি দেশে পর্যটকদের আনাগোনা বৃদ্ধি পাবে।
চুক্তির আরেক উদ্দেশ্য ভারত ও মালটায় পর্যটন ক্ষেত্র ও পর্যটন সংক্রান্ত শিল্পের জন্য মানবসম্পদ গড়ে তোলা।
এর ফলে, একটি নতুন ধরণের প্রাকৃতিক ও সাংস্কৃতিক পর্যটন শিল্পের বিকাশ সম্ভব হবে ও দু’দেশের সাধারণ মানুষের মধ্যে সুসম্পর্ক গড়ে উঠবে।
এই চুক্তির ফলে দু’দেশের মধ্যে পর্যটন ক্ষেত্রে দীর্ঘমেয়াদি সহযোগিতা গড়ে তোলা সম্ভব হবে।
CG/SC/DM/
