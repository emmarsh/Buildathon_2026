সার্কের সদস্য দেশগুলির মধ্যে অর্থ বিনিময় ব্যবস্থাটিকে সংশোধনের মাধ্যমে আরও দু’বছর বাড়ানোর বিষয়টি আজ অনুমোদন লাভ করল কেন্দ্রীয় মন্ত্রিসভার বৈঠকে।
বৈঠকে সভাপতিত্ব করেন প্রধানমন্ত্রী শ্রী নরেন্দ্র মোদী।
এই ব্যবস্থার আওতায় আফগানিস্তান, বাংলাদেশ, ভুটান, মালদ্বীপ, নেপাল, পাকিস্তান এবং শ্রীলঙ্কা – সার্কের এই সদস্য রাষ্ট্রগুলির মধ্যে অর্থ বিনিময়ের সুযোগ করে দেয় ভারতীয় রিজার্ভ ব্যাঙ্ক।
২০১৩-র ৯ অক্টোবর ওয়াশিংটন ডিসি-তে সার্ক ফিনান্স গ্রুপের মিটিং-এ কেন্দ্রীয় ব্যাঙ্কগুলির পরিচালক তথা প্রশাসক এবং সার্কভুক্ত দেশগুলি মিলিতভাবে বিনিময় সংক্রান্ত বিষয়টির বেশ কিছু সংশোধনমূলক প্রস্তাবে অনুমোদন দেয়।
বর্তমানে ভারতে কেন্দ্রীয় মন্ত্রিসভা এই বিষয়টিতে অনুমোদন দেওয়ায় সংশ্লিষ্ট সার্কভুক্ত দেশগুলির কেন্দ্রীয় ব্যাঙ্কের সঙ্গে আলোচনা ও পরামর্শক্রমে বিনিময় সংক্রান্ত বিষয়টির খুঁটিনাটি চূড়ান্ত করবে ভারতীয় রিজার্ভ ব্যাঙ্ক।
উল্লেখ্য, সার্ক সদস্যভুক্ত দেশগুলির মধ্যে আর্থিক বিনিময় সংক্রান্ত কাঠামোটি কেন্দ্রীয় মন্ত্রিসভার অনুমোদন লাভ করে ২০১২ সালের ১ মার্চ।
PG/SKD/DM/
