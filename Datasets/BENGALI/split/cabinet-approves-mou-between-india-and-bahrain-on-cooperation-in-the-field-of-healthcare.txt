স্বাস্থ্য পরিচর্যা ক্ষেত্রে সহযোগিতার লক্ষ্যে ভারত ও বাহারিনের মধ্যে একটি মউ স্বাক্ষরের প্রস্তাব আজ অনুমোদিত হ’ল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে।
মউ বা চুক্তির আওতায় যে সমস্ত বিষয়কে নিয়ে আসা হয়েছে, তার মধ্যে রয়েছে – প্রকাশনা ও গবেষণা সহ সংশ্লিষ্ট বিষয়গুলিতে তথ্য বিনিময়; সরকারি কর্মী ও আধিকারিক, শিক্ষা জগতের সঙ্গে সংশ্লিষ্ট কর্মী ও আধিকারিক, শিক্ষক, গবেষক, বিশেষজ্ঞ ও ছাত্রছাত্রীদের সফর বিনিময় কর্মসূচি; কর্মশালা ও প্রশিক্ষণ সূচিতে অংশগ্রহণ; শিক্ষা ক্ষেত্রে এবং বেসরকারি পর্যায়ে স্বাস্থ্য ও চিকিৎসা সংক্রান্ত গবেষণার কাজকে উৎসাহদান এবং দ্বিপাক্ষিক সম্মতি সাপেক্ষে সংশ্লিষ্ট অন্যান্য বিষয়ে সহযোগিতার প্রসার।
সহযোগিতার ক্ষেত্রগুলি বিশদভাবে চিহ্নিত করা এবং চুক্তি রূপায়ণের অগ্রগতি খতিয়ে দেখার লক্ষ্যে একটি কার্যনির্বাহী গোষ্ঠীও গঠন করা হবে।
SSS/SKD/SB
