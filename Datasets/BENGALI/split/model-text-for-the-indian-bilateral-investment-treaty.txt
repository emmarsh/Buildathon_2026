ভারতের দ্বিপাক্ষিক বিনিয়োগ চুক্তির সংশোধিত আদর্শ খসড়াটিকে অনুমোদন দিয়েছে কেন্দ্রীয় মন্ত্রিসভা।
প্রধানমন্ত্রী শ্রী নরেন্দ্র মোদীর নেতৃত্বে মন্ত্রিসভার বৈঠকটি অনুষ্ঠিত হয়।
এই অনুমোদনদানের ফলে বর্তমানের ভারতীয় আদর্শ দ্বিপাক্ষিক বিনিয়োগ সংক্রান্ত চুক্তির খসড়ার পরিবর্তে সংশোধিত খসড়াটি কার্যকর হবে।
নতুন খসড়ায় বিদেশি বিনিয়োগকারীদের ভারতে যথাযথ সুরক্ষা দেওয়ার ব্যবস্থা থাকবে।
বিনিময়ে, ভারতীয় বিনিয়োগকারীরা বিদেশেও একই ধরনের সুরক্ষার সুযোগ লাভ করবে।
সরকারি বাধ্যবাধকতা এবং বিনিয়োগকারীদের অধিকারের মধ্যে সামঞ্জস্য গড়ে তুলতেই এই নতুন খসড়া রচনা করা হয়েছে।
উল্লেখ্য, এ বিষয়ে প্রথম খসড়াটি ভারতে স্বাক্ষরিত হয় ১৪ মার্চ, ১৯৯৪ তারিখে।
তখন থেকে আজ পর্যন্ত বিশ্বের মোট ৮৩টি দেশের সঙ্গে ভারত এই ধরনের খসড়ার মাধ্যমে চুক্তিবদ্ধ হয়েছে।
১৯৯৩ সালে প্রথম খসড়া রচনার পরে আর্থ-সামাজিক পরিস্থিতির যথেষ্ট পরিবর্তন ঘটেছে।
সরকারি নিয়ম-নীতি ও বিদেশি বিনিয়োগের ক্ষেত্রেও অনেক কিছুই রদবদলের সূচনাও হয়েছে।
সমস্ত দিক বিবেচনা করেই খসড়া সংশোধনের সিদ্ধান্ত গ্রহণ করা হয়।
SSS/SKD/DM/
