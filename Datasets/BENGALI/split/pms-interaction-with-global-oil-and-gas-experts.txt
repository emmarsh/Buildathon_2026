বিশ্বের তেল ও গ্যাস বিশেষজ্ঞদের সঙ্গে আজ দু’ঘন্টারও ওপর এক আলোচনা বৈঠকে মিলিত হলেন প্রধানমন্ত্রী শ্রী নরেন্দ্র মোদী।
শ্রী অরুণ জেটলি, শ্রী পীযূষ গোয়েল এবং শ্রী ধর্মেন্দ্র প্রধানের মতো কেন্দ্রীয় মন্ত্রীরাও বৈঠকে উপস্থিত ছিলেন।
এছাড়াও আলোচনায় অংশ নেন নিতি আয়োগের ভাইস চেয়ারম্যান শ্রী অরবিন্দ পানাগারিয়া এবং সরকার ও নিতি আয়োগের শীর্ষস্থানীয় কর্তাব্যক্তিরা।
দেশের জ্বালানি ক্ষেত্রে গ্যাসের ব্যবহার, তেল ও গ্যাস অনুসন্ধানে নতুন বিনিয়োগ, নিয়ন্ত্রণ সংক্রান্ত নিয়ম-নীতি আন্তর্জাতিক ক্ষেত্রে তেল ও গ্যাস সম্পদের আহরণ এবং তেল ও গ্যাস অনুসন্ধান ক্ষেত্রে ‘মেক ইন ইন্ডিয়া’ কর্মসূচির প্রসার সম্পর্কিত বিভিন্ন দিক এদিনের বৈঠকে খতিয়ে দেখা হয়।
তেল ও গ্যাস অনুসন্ধান ক্ষেত্রে বিনিয়োগের প্রসার, প্রযুক্তিগত উন্নয়ন এবং মানবসম্পদের বিকাশ সম্পর্কিত বিষয়গুলিতে নতুন দৃষ্টিভঙ্গি গ্রহণের অনুকূলে মত প্রকাশ করেন প্রধানমন্ত্রী।
PG/SKD/DM
