নয়াদিল্লিতে আগামী ২৬-২৯ অক্টোবর ভারত-আফ্রিকা তৃতীয় শিখর সম্মেলন অনুষ্ঠিত হচ্ছে| এই সম্মেলনের আয়োজক হতে পেরে ভারত গর্বিত| এবারকার সম্মেলনে যোগদানের মাত্রা উল্লেখযোগ্যভাবে বৃদ্ধি পেয়েছে এবং আমরা আফ্রিকার ৫৪ টিদেশ ও আফ্রিকান ইউনিয়নের রাষ্ট্রনেতাদেরকেও আমন্ত্রণ জানিয়েছি|
এই সম্মেলন তাই আফ্রিকার বাইরে আফ্রিকান দেশগুলির সবচেয়ে বড় জমায়েতগুলির মধ্যে অন্যতম একটি হবে, যা উন্নত ভবিষ্যতের লক্ষ্যে ভারত ও আফ্রিকার উভয়ের গভীর আগ্রহের-ই প্রতিফলন|
ভারত ও আফ্রিকার মধ্যেপারস্পরিক শ্রদ্ধা, আস্থা এবং সংহতির উপর ভিত্তি করে একঐতিহাসিক সম্পর্ক রয়েছে।বর্তমান সময়ে আমাদের সম্পর্ক আরও অগ্রগতি পেয়েছে এবং তা পারস্পরিক লাভজনক অংশিদারিত্বে পরিনত হয়েছে|
আফ্রিকায় এক বৃহৎবিনিয়োগকারী দেশ হল ভারত এবং ভারতের ত্রিশ বিলিয়ন ডলারের কাছাকাছি বিনিয়োগ আফ্রিকায় কর্মসংস্থান সৃষ্টিতে গুরুত্বপূর্ণ ভুমিকা নিচ্ছে|
এতোগুলি দেশের রাষ্ট্রনেতাদের আসন্ন বৈঠকের মধ্য দিয়ে এবং সবাই সহযোগী হয়ে কাজ করলে, ভারত-আফ্রিকা শিখর সম্মেলন ভারত ও আফ্রিকার মধ্যেকার বন্ধনকে আরও শক্তিশালী করার অভিযাত্রায় এক দিশারী কর্মকান্ড হয়ে উঠতে পারে।
ভারত-আফ্রিকা শিখর সম্মেলনের ফাঁকে আরও বিশেষ কিছু কর্মসূচি অনুষ্ঠিত হবে।আগামী ২৩ অক্টোবর ভারত ও আফ্রিকার বাণিজ্য মন্ত্রীগণ শিল্পগোষ্ঠিদের প্রতিনিধিদের সঙ্গে নিয়ে বৈঠক করবেন|
ইন্ডিয়ান চেম্বার্স অব কমার্স এন্ড ইন্ডাস্ট্রির উদ্যোগে আগামী ২৭ এবং ২৯ অক্টোবর সম্মেলনস্থলেই অনুষ্ঠিত হবে বানিজ্য প্রদর্শনী| তাছাড়া ভারত-আফ্রিকা সম্পর্কিত বিভিন্ন বিষয় নিয়ে সি.বি.এস.ই.’র উদ্যোগে আয়োজিত নানা ধরনের প্রতিযোগিতামূলক অনুষ্ঠানে ১৬,০০০-এরও বেশি বিদ্যালয় অংশ নেবে|
SC/AD/AGT
