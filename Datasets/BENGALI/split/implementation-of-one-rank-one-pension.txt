‘এক পদ এক পেনশন’ নীতি রূপায়ণের বিষয়টি কর্মপরবর্তী অনুমোদন লাভ করল কেন্দ্রীয় মন্ত্রিসভার।
প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত মন্ত্রিসভার বৈঠকে আজ এই অনুমোদনদানের সিদ্ধান্ত গ্রহণ করা হয়।
১ জুলাই, ২০১৪ থেকে এই নীতি কার্যকর হবে।
১ জুলাই, ২০১৪-র আগে যাঁরা একই পদ থেকে অথবা সমান কার্যকালের মেয়াদ শেষে চাকরি থেকে অবসর গ্রহণ করেছেন, তাঁদের পেনশন আবার নতুন করে স্থির করা হবে।
পারিবারিক পেনশনভোগীদের ক্ষেত্রেও এই নীতি কার্যকর হবে।
প্রাপ্য বকেয়া অর্থ মিটিয়ে দেওয়া হবে চারটি কিস্তিতে।
প্রতি ছ’মাস অন্তর বকেয়া অর্থের কিস্তি প্রদান করা হবে।
তবে, যাঁরা পারিবারিক পেনশনের আওতায় রয়েছেন, তাঁদের প্রাপ্য বকেয়া মিটিয়ে দেওয়া হবে এক কিস্তিতেই।
পরবর্তীকালে প্রতি পাঁচ বছর অন্তর পেনশনের পরিমাণ নতুন করে স্থির করা হবে।
‘এক পদ এক পেনশন’ নীতি চালু হওয়ার ফলে প্রতিরক্ষা বাহিনীর পেনশনার এবং পারিবারিক পেনশনাররা বর্ধিত হারে পেনশনের সুযোগ লাভ করবেন।
PG/SKD/DM/S
