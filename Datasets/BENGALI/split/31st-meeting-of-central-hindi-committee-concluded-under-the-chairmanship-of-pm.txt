প্রধানমন্ত্রী নরেন্দ্র মোদীর পৌরহিত্যে নতুন দিল্লীতে আজ কেন্দ্রীয় হিন্দি কমিটির ৩১তম বৈঠক অবস্হিত হয়।
ঐ বৈঠকে প্রধানমন্ত্রী সৃজনশীল অথচ বাস্তবসম্মত পরামর্শ প্রদানের জন্য কমিটির সকল সদস্যকে অভিনন্দন জানান।
শ্রী মোদী দৈনন্দিন কথাবার্তায় হিন্দি ভাষা ব্যবহারের প্রয়োজনীয়তার কথা বলেন।
তিনি আরও বলেন, সরকারি কাজে জটিল প্রযুক্তিমূলক শব্দের পরিবর্তে সহজ-সরল হিন্দি শব্দ ব্যবহারের পরামশ দেন।
এছাড়া সরকার ও সমাজে হিন্দি ব্যবহারে যে ফাঁক রয়েছে তা কমিয়ে আনারও প্রয়োজনীয়তা রয়েছে বলে প্রধানমন্ত্রী মন্তব্য করেন।
শিক্ষামূলক প্রতিষ্ঠানগুলি এই অভিযানে সামিল হতে পারে বলে তিনি উল্লেখ করেন।
শ্রী মোদী কথাপ্রসঙ্গে বলেন, হিন্দি সহ সকল ভারতীয় ভাষার মাধ্যমে বিশ্বের সব জায়গার সঙ্গে সংযোগ রাখা সম্ভব।
বিশ্বের প্রাচীনতম ভারতীয় ভাষা তামিল নিয়ে গর্ব করা যায় বলেও তিনি মন্তব্য করেন।
দেশের সমস্ত ভাষাই হিন্দিকে সমৃদ্ধ করতে পারে।
এই প্রসঙ্গে প্রধানমন্ত্রী সরকারের ‘এক ভারত শ্রেষ্ঠ ভারত’ উদ্যোগের কথা জানান।
বৈঠকে উপস্হিত ছিলেন কেন্দ্রীয় স্বরাষ্ট্রমন্ত্রী শ্রী রাজনাথ সিং।
রাজভাষা বিভাগের সচিব বিভিন্ন ক্ষেত্রে কতটা প্রগতি হয়েছে তার খতিয়ান দেন বৈঠকে।
আজকের বৈঠকে প্রধানমন্ত্রী কেন্দ্রীয় হিন্দি অধিকার প্রকাশিত পুস্তিকা ‘গুজরাটী- হিন্দি ভান্ডারে’র আনুষ্ঠানিক প্রকাশ করেন।
স্বরাষ্ট্রমন্ত্রী ছাড়াও বৈঠকে উপস্হিত ছিলেন অরুণাচলপ্রদেশ, হিমাচলপ্রদেশ ও গুজরাটের মুখ্যমন্ত্রী এবং কমিটির অন্যান্য সদস্যরা।
CG/SSS/NS/
