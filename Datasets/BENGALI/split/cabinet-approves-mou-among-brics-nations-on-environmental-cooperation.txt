প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা আজ পরিবেশগত সহযোগিতায় ব্রিক্‌স দেশগোষ্ঠীর মধ্যে স্বাক্ষরিত সমঝোতাপত্র অনুমোদন করেছে।
দক্ষিণ আফ্রিকার জোহানেসবার্গে ২০১৮ সালে জুলাই মাসে দশম ব্রিক্‌স শিখর সম্মেলনে এই মউ স্বাক্ষরিত হয়।
সমঝোতা স্মারকপত্রে যেসব ক্ষেত্রে সহযোগিতা বৃদ্ধির ওপর জোর দেওয়া হয়েছে, তার মধ্যে রয়েছে –
ক) বাতাসের গুণগত মান, খ) জল, গ) জৈব বৈচিত্র্য, ঘ) জলবায়ু পরিবর্তন, ঙ) বর্জ্য নিয়ন্ত্রণ, চ) স্থায়ী উন্নয়নের লক্ষ্যে ২০৩০ সালে লক্ষ্যমাত্রার বাস্তবায়ন এবং ছ) অংশগ্রহণকারীদের পারস্পরিক সম্মতিতে সহযোগিতার অন্যান্য ক্ষেত্র।
এই সমঝোতাপত্র ব্রিক্‌স দেশগুলির মধ্যে পরিবেশ সুরক্ষার দীর্ঘ মেয়াদী সহযোগিতা বৃদ্ধিতে এবং পারস্পরিক ভিত্তিতে প্রাকৃতিক সম্পদের যথাযথ ব্যবহারে সহায়ক হবে।
পরিবেশগত সমস্যা কোনও একটি দেশের নয়, সারা বিশ্বের কাছে চ্যালেঞ্জ।
এই সমঝোতাপত্রে পরিবেশ সংরক্ষণে ব্রিক্‌স দেশগুলি অর্থাৎ ব্রাজিল, রাশিয়া, ভারত, চীন এবং দক্ষিণ আফ্রিকার ভূমিকার বিশেষ গুরুত্বের দিকটি তুলে ধরা হয়েছে।
ব্রিক্‌সভুক্ত দেশগুলিতে বিশ্বের মোট জনসংখ্যার ৪০ শতাংশ ৪০ শতাংশ মানুষ বাস করেন।
পরিবেশ সুরক্ষায় ও সংরক্ষণে তাদের ভূমিকা বিশেষ গুরুত্বপূর্ণ।
এই মউ পরিবেশ সুরক্ষায় উন্নত প্রযুক্তি কার্যকর করবে বলেও আশা করা হচ্ছে।
অরণ্য সংরক্ষণ, জলবায়ু পরিবর্তন সহ বিভিন্ন সমস্যা মোকাবিলায় কার্যকর পদক্ষেপ গ্রহণেও এটি সহায়ক হবে।
স্বাক্ষরকারী দেশগুলির মধ্যে এই চুক্তি পারস্পরিক অভিজ্ঞতা বিনিময় ও কারিগরি কৌশল আদান-প্রদানের মাধ্যমে পরিবেশ সুরক্ষায় আরও কার্যকর ভূমিকা নেবে।
***
CG/PM/SB
