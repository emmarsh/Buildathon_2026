প্রধানমন্ত্রী শ্রী নরেন্দ্র মোদী পাঠান কোটে সন্ত্রাসবাদী আক্রমণের নিন্দা করে বলেছেন, মানবতার শ্ত্রুরা দেশের সাফল্যে ঈর্ষান্বিত হয়ে ভারতীয় সশস্ত্র সেনার ওপর আক্রমণ হেনেছে।
ওই সন্ত্রাসবাদী আক্রমণের নকশাকে পরাভূত করার জন্যে স্যালুট জানিয়ে তিনি এই অপারেশনে শহীদ হওয়া সৈনিকদের আন্তরিক শ্রদ্ধা জানান।
কর্ণাটকে মাইসোরের মহারাজা কলেজের মাঠে সুত্তুর মঠের প্রতিষ্ঠাতা জগদ্গুরু শ্রী শিবারাত্রি রাজেন্দ্র মহাস্বামীজীর জন্মশতবার্ষিকী উদযাপন অনুষ্ঠানে বক্তব্য রাখতে গিয়ে প্রধানমন্ত্রী বলেন , “আজ আমি যখন এই পবিত্র অনুষ্ঠানে এসেছি, আমি দেশের বীর সৈন্যদের জন্য গর্ব করতে চাই, তাঁদের কৃতজ্ঞতা জানাতে চাই, অভিনন্দন জানাতে চাই।
যুদ্ধের সময় তাঁরা শত্রু দেশ এবং প্রতিপক্ষ সেনাবাহিনীর উপর মহাবিক্রমে ঝাঁপিয়ে পড়েন।
আজ যখন মানবতার শত্রুরা ভারতের অগ্রগতি দেখে ঈর্ষান্বিত হয়ে আমাদের উপর চোরাগোপ্তা আক্রমণ হানছে, এই যেমন আজ পাঠানকোটে বিমানবাহিনীর ঘাঁটিতে জঙ্গীহানা চালিয়েছে, আমাদের নিরাপত্তাকর্মীরা তাঁদের আক্রমণ প্রতিহত করেছে, তাঁদের মেরে ফেলেছে।
দেশের সম্পত্তি মানবতার শত্রুর হাত থেকে রক্ষা করতে গিয়ে যে নিরাপত্তাকর্মীরা শহীদ হয়েছেন, আমি তাঁদের আত্মোৎসর্গকে প্রণাম জানাই আর দেশবাসীকে আশ্বস্ত করি যে শত্রুর অপবিত্র ইচ্ছাকে সমূলে উৎপাটন করার সামর্থ্য আমাদের সেনা ও নিরাপত্তা কর্মীদের রয়েছে।
আমি সেই অকুতোভয় বীর যোদ্ধাদের প্রতি কৃতজ্ঞতা জানাই, সেই নিরাপত্তা বাহিনীগুলিকে অভিনন্দন জানাই আর এমন সময়ে দেশের আত্মবিশ্বাস, ধৈর্য এবং রাষ্ট্রীয় একতার সমস্বরকে সেলাম জানাই।
এই সমস্বর এত জোরালো যে এতে শত্রুর ঘর-সংসার ধ্বংস করে দেওয়া সম্ভব।
আমরা সেই সংকল্প নিয়ে এগিয়ে যাব !”
PG/SB/SB
