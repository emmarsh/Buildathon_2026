ভারত ও ইকুয়েটরিয়াল গিনি-র মধ্যে পরম্পরাগত ওষুধের ক্ষেত্রে সহযোগিতা গড়ে তুলতে স্বাক্ষরিত সমঝোতাপত্রের ব্যাপারে কর্মপরবর্তী অনুমোদন দিয়েছে কেন্দ্রীয় মন্ত্রীসভা।
প্রধানমন্ত্রীর পৌরহিত্যে গত বুধবার (১৬ই মে) কেন্দ্রীয় মন্ত্রিসভার বৈঠকে এই বিষয়টি মঞ্জুর হয়।
উল্লেখ করা যেতে পারে, গত ৮ই এপ্রিল দু দেশের মধ্যে পরম্পরাগত ওষুধ ক্ষেত্রে সহযোগিতা গড়ে তোলার ক্ষেত্রে সমঝোতাপত্র স্বাক্ষরিত হয়।
এই সমঝোতার ফলে পরম্পরাগত ওষুধের ক্ষেত্রে দুই দেশের মধ্যে দ্বিপাক্ষিক সহযোগিতা আরও বৃদ্ধি পাবে।
পরম্পরাগত ওষুধের ক্ষেত্রে গবেষনা, প্রশিক্ষন, বৈঠক আয়োজন ছাড়াও বিশেষজ্ঞ আদান-প্রদানের সংস্হান রয়েছে সমঝোতাপত্রে।
এজন্য প্রয়োজনীয় খরচ বর্তমান বাজেট ও আয়ুষ মন্ত্রকের প্রকল্প থেকে মেটানো হবে।
CG /BD/NS/
