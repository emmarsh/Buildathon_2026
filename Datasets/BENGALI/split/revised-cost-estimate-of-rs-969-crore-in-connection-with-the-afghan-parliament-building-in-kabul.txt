পূর্ব সম্পাদিত চুক্তি ২০১৫-র ৩১ ডিসেম্বরের মধ্যে কাবুলে “আফগান সংসদ ভাবন” নির্মাণের কাজ সম্পন্ন করার জন্য সংশোধিত হারে প্রকল্প ব্যয় ৯৬৯ কোটি টাকার বরাদ্দে বুধবার প্রধানমন্ত্রী শ্রী নরেন্দ্র মোদির পৌরহিত্যে কেন্দ্রীয় মন্ত্রিসভা অনুমোদন দিয়েছে।
আফগানিস্তানের জন্য একটি নতুন সংসদ ভবন নির্মাণ কাজ সম্পন্ন করার প্রকল্প আফগানিস্তানের ঐতিহ্য ও মূল্যবোধকে লক্ষ্য রেখে প্রস্তুত করা হয়।
আফিগানিস্তানের পুনর্নিমাণ ও পুনর্বাসনের কাজে এটা হল ভারতের তরফে গৃহীত প্রয়াসের অংশ বিশেষ।
আফগানিস্তানে গণতন্ত্রকে শক্তিশালী করা ও পুনর্নিমাণে এই প্রকল্পটি ভারতের অবদানের একটি দৃশ্যমান প্রতীক।
ভারত-আফগানিস্তান উন্নয়ন সহযোগিতার আওতায় আফগান সংসদ ভাবন নির্মাণের কাজ সম্পন্ন হয় ২০১৫-র ডিসেম্বরে এবং বর্তমানে এর শব্দ সংস্থাপন ব্যবস্থাপনা ও আসবাব-পত্র সহ সামান্য কয়েকটি চূড়ান্ত পর্যায়ের কাজ চলছে।
২০১৬-র ৩১ মার্চ নাগাদ এই সংসদ ভবনটি আফগান কর্তৃপক্ষের কাছে হস্তান্তর করা হবে।
প্রেক্ষাপট: ২০১৫-র ২৫ ডিসেম্বর ভারতের প্রধানমন্ত্রী এবং আফগানিস্তানের রাষ্ট্রপতি যৌথভাবে এই প্রকল্পের উদ্বোধন করেন এবং তা উৎসর্গ করেন।
এই উপলক্ষে নব উদ্ঘাটিত প্রাঙ্গনে ‘মেসরানো জিরগা’ (উচ্চকক্ষ) এবং ‘উওলেসি জিরগা’ (নিম্নকক্ষ) সংসদের উভয় কক্ষের সদস্যদের উদ্দেশে ভাষণ দিতে গিয়ে প্রধানমন্ত্রী আফগানিস্তানের জনগণকে এবং পাশাপাশি তারা তাদের দেশে গণতন্ত্রকে সুদৃঢ় করতে যে প্রতিনিধিদের নির্বাচিত করেছে তাদেরও অভিনন্দন জানান।
SK/SRC/DSC/
