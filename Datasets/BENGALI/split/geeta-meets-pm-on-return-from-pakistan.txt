ভিন্নরকমভাবে সক্ষম মেয়ে গীতা, যে বহু বছর আগে এক দুর্ঘটনাবলে সীমান্ত অতিক্রম করে পাকিস্তানে ঢুকে পরেছিল, সে সোমবার সন্ধ্যায় প্রধানমন্ত্রী শ্রী নরেন্দ্র মোদির সাথে সাক্ষাৎ করে| সেদিন সকালবেলার দিকেই সে ভারতে ফিরেছে|
গীতা তাঁকে উষ্ণ আলিঙ্গন করলে প্রধানমন্ত্রী তাঁকে স্বাগত জানিয়ে বলেন, “গীতা, তোমার দেশে ফিরে আসাকে স্বাগত জানাই”| তিনি গীতাকে আশ্বাস দেন যে, তাঁর পরিবারকে খুঁজে বের করতে সব রকমের উদ্যোগ নেওয়া হবে এবং যাতে তাঁকে ভালোভাবে দেখাশোনা করার ভালো ব্যবস্থা হয় সেব্যাপারেও উদ্যোগ নেওয়া হবে| প্রধানমন্রী বলেন, “ভারতের সবাই তোমার খেয়াল রাখবে”|
পাকিস্তানে বহু বছর ধরে থাকাকালে গীতাকে স্নেহ ও ভালবাসা দিয়ে দেখাশোনা করার জন্য করাচির এধি ফাউনডেশন–এর প্রতিষ্ঠাত্রী শ্রীমতি বিলকিস বানো এধির প্রশংসা করেন প্রধানমন্ত্রী|
প্রধানমন্ত্রী ঘোষণা করেন যে, ভারত এই প্রশংসার প্রতীক হিসেবে এধি ফাউনডেশনকে ১ কোটি টাকা দেবে, এটা শুধুমাত্র গীতাকে দেখাশোনা করেছে বলে নয়, বরং ফাউনডেশন যে সমস্ত চমৎকার কাজ করে চলেছে তার জন্য|
শ্রীমতি বিলকিস বানো এধি গুজরাটের জুনাগড়ের বান্তয়ায় জন্ম নিয়েছিলেন, এটা জেনে প্রধানমন্ত্রী তাঁকে তাঁর পরিবার সহ জুনাগড় সফর করার আমন্ত্রণ জানান|
এই সাক্ষাৎকারকালে উপস্থিত ছিলেন কেন্দ্রীয় পররাষ্ট্র মন্ত্রী শ্রীমতি সুষমা স্বরাজ| তিনিও গীতার প্রতি এত বছর ধরে স্নেহ ও মমতা দেখানোর জন্য শ্রীমতি বিলকিস ও এধি ফাউনডেশনের অত্যন্ত প্রশংসা করেন|
SC/ND/DSC/S
