ভারতীয় ডাক সেবার (ইন্ডিয়ান পোস্টাল সার্ভিস) ‘ক্যাডার রিভিউ’-এর প্রস্তাবটি কর্মপরবর্তী অনুমোদন লাভ করল কেন্দ্রীয় মন্ত্রিসভার।
প্রধানমন্ত্রী শ্রী নরেন্দ্র মোদীর নেতৃত্বে আজ অনুষ্ঠিত হয় মন্ত্রিসভার বৈঠক।
এই ক্যাডার রিভিউয়ের ফলে কাজের চাহিদা অনুযায়ী সদর দপ্তর এবং অন্যান্য শাখাগুলিতে বিভিন্ন পদে নিয়োগ ও পদোন্নতির বিষয়টিকে আরও সংহত করে তোলা সম্ভব হবে ডাকবিভাগের পক্ষে।
এর সুবাদে একদিকে যেমন গ্রাহকদের চাহিদা মেটানো যাবে কার্যকরভাবে, অন্যদিকে তেমনই পদোন্নতির ক্ষেত্রে বহুদিন ধরে যে অচলাবস্থা চলছিল তাও দূর করা সম্ভব হবে।
এর ফলে, সার্বিকভাবে কাজের সুযোগ ও পরিবেশ বৃদ্ধি পাবে ভারতীয় ডাক সেবার আধিকারিকদের।
PG/SKD/DM/
