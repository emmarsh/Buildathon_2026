প্রধানমন্ত্রী শ্রী নরেন্দ্র মোদী আগামীকাল (২৩ জানুয়ারি) নতুন দিল্লীর লালকেল্লায় সুভাষ চন্দ্র বসু সংগ্রহালয়ের উদ্বোধন করবেন।
সুভাষ চন্দ্র বসু ও ইন্ডিয়ান ন্যাশনাল আর্মি সম্পর্কিত সংগ্রহালয়ের উদ্বোধন উপলক্ষে তিনি ফলকের আবরণ উন্মোচন করবেন।
পরে তিনি সংগ্রহালয় ঘুরেও দেখবেন।
জালিয়ান ওয়ালাবাগ ও প্রথম বিশ্বযুদ্ধের সঙ্গে জড়িত ইয়াদ-এ-জালিয়ান সংগ্রহালয়টিও তাঁর ঘুরে দেখার পরিকল্পনা রয়েছে।
দিল্লির লালকেল্লায় ১৮৫৭-তে ভারতের প্রথম স্বাধীনতা যুদ্ধ সম্পর্কিত সংগ্রহালয় এবং ভারতীয় শিল্পকলা নিয়ে গড়ে ওঠা দৃশ্যকলা সংগ্রহালয়টিও শ্রী মোদী ঘুরে দেখবেন।
নেতাজী সুভাষ চন্দ্র বসু ও ইন্ডিয়ান ন্যাশনাল আর্মি সংগ্রহালয়ে সুভাষ চন্দ্র বসু এবং ইন্ডিয়ান ন্যাশনাল আর্মির ঐতিহাসিক তথ্য ও বিবরণ রয়েছে।
এই সংগ্রহালয়ে সুভাষ চন্দ্র বসু ও ন্যাশনাল আর্মির ব্যবহৃত নানা সামগ্রী প্রদর্শিত হয়েছে।
এই সমস্ত সামগ্রীর মধ্যে রয়েছে, নেতাজীর ব্যবহৃত কাঠের চেয়ার ও তরবারি, পদক, ব্যাচ, সেনা পোশাক সহ ন্যাশনাল আর্মির সঙ্গে যুক্ত নানা সামগ্রী।
প্রধানমন্ত্রী ২০১৮-র ২১ অক্টোবর এই সংগ্রহালয়ের শিলান্যাস করেছিলেন।
নেতাজী সুভাষ চন্দ্র বসুর গঠিত আজাদ হিন্দ সরকারের ৭৫তম বার্ষিকী উদযাপন উপলক্ষে এই সংগ্রহালয়ের শিলান্যাস করা হয়েছিল।
এই উপলক্ষে প্রধানমন্ত্রী স্বাধীনতার মূল্যবোধগুলিকে তুলে ধরতে লালকেল্লায় জাতীয় পতাকা উত্তোলন করেছিলেন।
বিপর্যয় মোকাবিলার সঙ্গে যুক্ত ব্যক্তিদের সম্মান জানাতে নেতাজী সুভাষ চন্দ্র বসুর নামে পুরস্কার প্রদানের কথা প্রধানমন্ত্রী ঘোষণা করেছিলেন।
একইসঙ্গে তিনি জাতীয় পুলিশ স্মারক জাতীর উদ্দেশে উৎসর্গ করেছিলেন।
নেতাজী সুভাষ চন্দ্র বসু ও ইন্ডিয়ান ন্যাশনাল আর্মির মূল্যবোধ ও আদর্শগুলিকে প্রধানমন্ত্রী আরও একবার গত ৩০শে ডিসেম্বর আন্দামান-নিকোবর দ্বীপপুঞ্জ সফরের সময় জনসমক্ষে তুলে ধরেছিলেন।
ভারতীয় ভূ-খন্ডে নেতাজী সুভাষ চন্দ্র বসুর ত্রিবর্ণ রঞ্জিত জাতীয় পতাকা উত্তোলনের ৭৫তম বার্ষিকী উদযাপন উপলক্ষ্যে প্রধানমন্ত্রী স্মারক ডাকটিকিট, মুদ্রা ও ছোট পুস্তিকা প্রকাশ করেন।
ভারতের স্বাধীনতার জন্য আন্দামান-নিকোবরের অসংখ্য যুবক নেতাজীর আহ্বানে সাড়া দিয়ে কিভাবে নিজেদের উৎসর্গ করেছিলেন, প্রধানমন্ত্রী সেকথাও স্মরণ করেন।
১৯৪৩-এর সেই বিশেষ দিনটি, যেদিন নেতাজী ত্রিবর্ণ রঞ্জিত জাতীয় পতাকা উত্তোলন করেছিলন, সেই ঘটনাকে স্মরণে রেখেই প্রধানমন্ত্রী ১৫০ ফুট দীর্ঘ জাতীয় পতাকা উত্তোলন করেন।
নেতাজীর প্রতি যথাযথ শ্রদ্ধা ও সম্মান জানাতে শ্রী মোদী রস দ্বীপের নাম পাল্টে নেতাজী সুভাষ চন্দ্র বসু দ্বীপ রাখেন।
এর আগে, ২০১৫-র অক্টোবরে নেতাজী সুভাষ চন্দ্র বসুর পরিবারের সদস্যরা প্রধানমন্ত্রী সঙ্গে দেখা করে কেন্দ্রীয় সরকাররের হেফাজতে থাকা নেতাজী সম্পর্কিত বিভিন্ন ফাইল প্রকাশের জন্য তাঁকে অনুরোধ জানান।
ভারতীয় জাতীয় মহাফেজখানায় আয়োজিত এক অনুষ্ঠানে গত বছরের জানুয়ারি মাসে শ্রী মোদী নেতাজী সম্পর্কিত ১০০টি ফাইলের ডিজিটাল সংস্করণ জনসমক্ষে প্রকাশ করেন।
ইয়াদে-এ-জালিয়ান সংগ্রহালয়ে ১৯১৯-এর ১৩ এপ্রিল জালিয়ান ওয়ালাবাগ হত্যাকান্ডের বিভিন্ন তথ্য রাখা হয়েছে।
এছাড়াও এই সংগ্রহালয়ে প্রথম বিশ্বযুদ্ধের সময় ভারতীয় সেনানীদের বীরত্ব, সৌর্য্য ও আত্মবলিদানের নানা কাহিনী স্হান পেয়েছে।
১৮৫৭-তে ভারতের প্রথম স্বাধীনতা যুদ্ধের সঙ্গে জড়িত নানা ঐতিহাসিক ঘটনার পাশাপাশি ভারতীয়দের সাহসীকতা ও আত্মবলিদানের ঘটনা এই সংগ্রহালয়ে তুলে ধরা হয়েছে।
ষোড়শ শতাব্দী থেকে ভারতের স্বাধীনতা পর্যন্ত ভারতীয় শিল্পকলার নানা নিদর্শন দৃশ্যকলা সংগ্রহালয়ে প্রদর্শনীর ব্যবস্হা করা হয়েছে।
প্রজাতন্ত্র দিবসের পূর্বে এই সংগ্রহালয়গুলি ঘুরে দেখে প্রধানমন্ত্রী স্বাধীনতা সংগ্রামে দেশের জন্য আত্মবলিদানকারী বীর সংগ্রামীদের স্মৃতির যথাযথ শ্রদ্ধা জানাবেন।
CG/BD/NS/…
