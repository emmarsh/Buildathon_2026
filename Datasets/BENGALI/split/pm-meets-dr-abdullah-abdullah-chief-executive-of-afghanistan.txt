প্রধানমন্ত্রী শ্রী নরেন্দ্র মোদী আজ বিকেলে এখানে আফগানিস্তানের চিফএকজিকিউটিভ ডঃ আবদুল্লাহ আবদুল্লাহ-এর সঙ্গে এক সাক্ষাৎকার বৈঠকে মিলিত হন।
সাক্ষাৎকারকালে দু’দিনের জন্য ভারত সফরে আসা ডঃ আবদুল্লাহ-কে তিনিআন্তরিকভাবে স্বাগত জানান।
ভারত ও আফগানিস্তানের মধ্যে বহুধা প্রসারিত কৌশলগত অংশীদারিত্বেরসম্পর্কে যে আন্তরিকতা ও বলিষ্ঠতা রয়েছে তার ওপর বিশেষ জোর দেন দুই নেতাই।
পারস্পরিকসহযোগিতার এই বাতাবরণকে আরও নিবিড় করে তোলার প্রচেষ্টাকেও স্বাগত জানান তাঁরা।
নয়াদিল্লিতেঅনুষ্ঠিত দু’দেশের মধ্যে দ্বিপাক্ষিক অংশীদারিত্ব সম্পর্কে সংশ্লিষ্ট পরিষদের যে বৈঠকঅনুষ্ঠিত হয়, তাতে উন্নয়নের লক্ষ্যে অংশীদারিত্বের সম্পর্ককে আরও নতুন করে গড়েতোলার আহ্বান ও ঘোষণাকেও তাঁরা আন্তরিকভাবে স্বাগত জানান।
দু’দেশের মধ্যেঅর্থনৈতিক এবং উন্নয়ন সহযোগিতা প্রসারের যে অফুরন্ত সুযোগ-সুবিধা রয়েছে সেইপ্রসঙ্গেও তাঁরা সহমত প্রকাশ করেন।
এই সম্পর্ককে কিভাবে আরও এগিয়ে নিয়ে যাওয়া যায়,সে সম্পর্কেও আলোচনা ও মতবিনিময় অনুষ্ঠিত হয় দুই নেতার মধ্যে।
আফগানিস্তানে পরিকাঠামোর প্রসার এবং ক্ষমতা ও দক্ষতা বৃদ্ধির কাজে ভারতযেভাবে নিরন্তর সমর্থন ও সহযোগিতা যুগিয়ে যাচ্ছে, সেজন্য ডঃ আবদুল্লাহআফগানিস্তানের পক্ষ থেকে ভূয়সী প্রশংসা করেন ভারত সরকারের।
এক শান্তিপূর্ণ, অভিন্ন, সমৃদ্ধ, অন্তর্ভুক্তিমূলক এবং গণতান্ত্রিকআফগানিস্তান রাষ্ট্র গড়ে তোলার লক্ষ্যে সকলরকম প্রচেষ্টাকে পূর্ণ সমর্থন যুগিয়েযেতে ভারত যে দৃঢ় অঙ্গীকারবদ্ধ, একথার পুনরুচ্চারণ করেন ভারতের প্রধানমন্ত্রী।
আফগানিস্তান সহ সন্নিহিত এবং সংশ্লিষ্ট অঞ্চলের নিরাপত্তার বিষয়গুলিসম্পর্কেও মতবিনিময় করেন শ্রী নরেন্দ্র মোদী এবং ডঃ আবদুল্লাহ আবদুল্লাহ।নিরাপত্তার প্রশ্নে গভীর সমন্বয়সাধনের মধ্য দিয়ে একযোগে কাজ করে যাওয়ারপ্রতিশ্রুতি দেন তাঁরা।
দুই নেতার বৈঠক শেষে দুটি দেশের মধ্যে পুলিশ প্রশিক্ষণ ও উন্নয়ন সম্পর্কেপ্রযুক্তিগত সহযোগিতা সম্পর্কিত এক চুক্তি বিনিময় পর্ব অনুষ্ঠিত হয়।
শ্রী মোদী এবংডঃ আবদুল্লাহ উভয়েই উপস্থিত ছিলেন সেখানে।
আফগানিস্তানের পক্ষ থেকে ডঃ আবদুল্লাহ তাঁর দেশের এক বিশিষ্ট শিল্পীরতৈরি একটি প্রতিকৃতি উপহার দেন ভারতের প্রধানমন্ত্রীকে।
শ্রী মোদী এই শিল্পনিদর্শনটির ভূয়সী প্রশংসা করেন।
PG/SKD/DM/
