প্রধানমন্ত্রী শ্রী নরেন্দ্র মোদী মঙ্গলবার মহান স্বাধীনতা সংগ্রামী চন্দ্রশেখর আজাদের জন্মস্থান মধ্যপ্রদেশের আলিরাজপুর জেলার ভাবরায় তাঁর প্রতিশ্রদ্ধা নিবেদন করেন।
বীর শহীদের মর্মর মূর্তিতে মাল্যদান করে প্রধানমন্ত্রী তাঁর জন্মস্থানে স্মারক সৌধ পরিদর্শন করেন।
এক জনসভায় ভাষণ দিতে গিয়ে প্রধানমন্ত্রী বলেন ০৯ আগস্টের এই দিনেইমহাত্মা গান্ধী ব্রিটিশ শাসনের অবসানকল্পে ইংরেজদের প্রতি ভারত ছাড়ো আন্দোলনের ডাক দিয়েছিলেন।
তিনি জনসাধারণকে সেইসব মহাপ্রাণদের মনে রাখতে বলেন, যাঁরা সেদিন অকাতরেপ্রাণ বিসর্জন দিয়ে আমাদের আজ স্বাধীনতার মুক্ত বাতাসে শ্বাস নেওয়ার সুযোগ করেদিয়েছেন।
প্রধানমন্ত্রী বলেন, চন্দ্রশেখর আজাদের জন্মস্থানে আসতে পারাটাতাঁর কাছে বিশেষ সৌভাগ্য।
এঁদের মতো মানুষই আমাদের দেশের জন্য কাজ করতে প্রেরণাযোগায় বলে প্রধানমন্ত্রী মন্তব্য করেন।
প্রধানমন্ত্রী বলেন, আমাদের মধ্যে যাঁরা দেশের জন্য প্রাণ দেওয়ার সুযোগ পাননি, তাঁদের অবশ্যই দেশের জন্য বাঁচার সুযোগ নেওয়া উচিৎ।
প্রধানমন্ত্রীজোর দিয়ে বলেন যে, কোনও দেশ তার অধিবাসীদের বলিষ্ঠতা, তাদের আকাঙ্খা ও কঠোরপরিশ্রমের ওপর ভিত্তি করেই এগোয়।
প্রত্যেক ভারতবাসীই কাশ্মীরকে ভালোবাসেন এবং তাঁরা কাশ্মীর সফরকরতে চান বলে প্রধানমন্ত্রী জানান।
এ প্রসঙ্গে তিনি আরও বলেন, কয়েকজন মাত্রবিপদগামী কাশ্মীরের মহান ঐতিহ্যকে বিনষ্ট করার অপচেষ্টা চালাচ্ছে।
প্রধানমন্ত্রী জানান, কেন্দ্রীয় সরকার কাশ্মীরের যুবশক্তির জন্যকর্মসংস্থানের সুযোগ তৈরি করতে চায়।
তিনি কাশ্মীরের যুব সমাজের প্রতি কাশ্মীরকে ‘ পৃথিবীর স্বর্গ ’ করে তোলার স্বপ্ন নিয়েএগিয়ে যাওয়ার আহ্বান জানান।
তিনি আরও বলেন কাশ্মীর শান্তি চায় এবং কাশ্মীরের মানুষপর্যটনের মধ্য দিয়েই আরও বেশি উপার্জনে আগ্রহী।
কেন্দ্র ও জম্মু-কাশ্মীর সরকার উন্নয়নের মাধ্যমে সব সমস্যার সমাধানের পথ খুঁজছে।
প্রাক্তন প্রধানমন্ত্রী শ্রী অটল বিহারী বাজপেয়ীর ইনসানিয়াত,জমহুরিয়াত ও কাশ্মীরিয়ত-এর স্বপ্নকে আরও এগিয়ে নিয়ে যাওয়া হবে বলে তিনি জানান।
প্রধানমন্ত্রী বলেন, এখন প্রয়োজন সকলকে দেশকে নতুন উচ্চতায় নিয়েযাওয়ার অভিন্ন লক্ষ্য নিয়ে কাজ করতে হবে।
ভারতীয় ত্রিবর্ণরঞ্জিত জাতীয় পতাকাই আমাদের ঐক্যবদ্ধ করে এবং দেশের ভাগ্যকে নতুন করে রচনা করার প্রেরণা যোগায়।
এরপর প্রধানমন্ত্রী স্বাধীনতার ৭০তম বর্ষের সূচনা উপলক্ষে তিরঙ্গা যাত্রার শুভ সূচনাকরেন।
PG/SB…
