বিশ্ব জৈব জ্বালানি দিবস উপলক্ষে আগামীকাল (১০ আগস্ট, ২০১৮) নতুন দিল্লির বিজ্ঞান ভবনে একটি অনুষ্ঠানে উপস্থিত থাকবেন প্রধানমন্ত্রী শ্রী নরেন্দ্র মোদী।
সেখানে তিনি কৃষক, বিজ্ঞানী, উদ্যোগপতি, ছাত্রছাত্রী, সরকারি আধিকারিক এবং বিধায়কদের একটি সমাবেশে ভাষণ দেবেন।
প্রসঙ্গত, অশোধিত তেলের ওপর নির্ভর করার প্রবণতা অনেকটাই কমাতে পারে জৈব জ্বালানি ব্যবহার।
পরিচ্ছন্ন পরিবেশ-সহায়ক এই জ্বালানি কৃষকদের অতিরিক্ত আয়েও সাহায্য করে।
পাশাপাশি, গ্রামাঞ্চলে কর্মসংস্থান বাড়াতেও সাহায্য করে এই জ্বালানি।
অতএব, বিভিন্ন সরকারি উদ্যোগের সঙ্গে জৈব জ্বালানির সংযোগ রয়েছে।
তার মধ্যে অন্যতম হল স্বচ্ছ ভারত এবং কৃষকদের আয় বৃদ্ধি।
কেন্দ্রীয় সরকার উদ্যোগ নেওয়ার ফলে পেট্রোলের সঙ্গে ইথানল মেশানোর প্রক্রিয়া ২০১৩-১৪-র লিটার প্রতি ৩৮ কোটি থেকে বেড়ে ২০১৭-১৮-তে লিটার প্রতি ১৪১ কোটি হয়েছে।
এ বছর জুন মাসে সরকার জৈব জ্বালানি সংক্রান্ত জাতীয় নীতিটিও অনুমোদন করেছে।
SSS/DM/…
