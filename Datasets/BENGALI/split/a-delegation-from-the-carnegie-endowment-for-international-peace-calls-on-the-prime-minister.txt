কার্নেগি এনডাওমেন্ট ফর ইন্টারন্যাশনাল পিস-এর প্রেসিডেন্ট মিঃ উইলিয়াম বার্নস-এর নেতৃত্বে ঐ সংস্থার এক প্রতিনিধিদল মঙ্গলবার দেখা করেন প্রধানমন্ত্রী শ্রী নরেন্দ্র মোদীর সঙ্গে।
ভারতে একটি কেন্দ্র স্থাপনের যে উদ্যোগ গ্রহণ করেছে কার্নেগি এনডাওমেন্ট তাকে স্বাগত জানিয়ে প্রধানমন্ত্রী বলেন, দেশে গণতান্ত্রিক ঐতিহ্য তথা উদার চিন্তাভাবনা ও মানসিকতার প্রতিফলন ঘটবে এর মধ্য দিয়ে।
উদার ও মুক্ত শিল্পচর্চাএবং গবেষণার উপযোগী এক পরিবেশ গড়ে তুলতে প্রস্তাবিত কেন্দ্রটি সফল হবে বলে আশা ব্যক্ত করেন প্রধানমন্ত্রী।
বিশেষত, দেশের যুবসমাজ এই গবেষণার কাজে আগ্রহী হয়ে উঠবে বলে মনে করেন তিনি।
এই উদ্যোগের মধ্য দিয়ে ভারত, মার্কিন যুক্তরাষ্ট্র এবং বিশ্বের অন্যান্য দেশের মধ্যে কৌশলগত অংশীদারিত্বের সম্পর্ক আরও শক্তিশালী হয়ে উঠবে বলে মন্তব্য করেন প্রধানমন্ত্রী।
PG/SKD/DM/S
