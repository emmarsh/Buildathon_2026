সংসদে ‘উচ্চ আদালত (নাম পরিবর্তন) বিল, ২০১৬’ পেশ করার অনুমতি দিল কেন্দ্রীয় মন্ত্রিসভা।
প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে আজ এই অনুমতি দানের সিদ্ধান্ত নেওয়া হয়।
‘উচ্চ আদালত (নাম পরিবর্তন) বিল, ২০১৬’ সংসদে পেশ হলে আদালতের নাম পরিবর্তনের বিষয়গুলি বাস্তবায়িত হবে।
যেমন – বম্বে হাইকোর্টের নতুন নামকরণ হবে মুম্বাই হাইকোর্ট এবং মাদ্রাস হাইকোর্টের নাম হবে চেন্নাই হাইকোর্ট।
শহরগুলির নাম পরিবর্তনের সঙ্গে সঙ্গে উচ্চ আদালতগুলির নামেও পরিবর্তন আনার যুক্তি মেনে নেওয়া হয়।
কারণ, এর ফলে, সংশ্লিষ্ট রাজ্য এবং সেখানকার অধিবাসীদের ইচ্ছাপূরণও সম্ভব হয়ে উঠবে।
PG/SKD/SB/S
