কেন্দ্রীয় মন্ত্রিসভা ভোপালে মানসিক স্বাস্হ্য পুনর্বাসন সংক্রান্ত জাতীয় প্রতিষ্ঠান স্হাপনের বিষটিতে অনমোদন দিল।
নতুন দিল্লিত আজ কেন্দ্রীয় মন্ত্রিসভার বৈঠকে এই সিদ্ধান্ত অনুমোদিত হয়।
হিসেব মতো প্রথম তিন বছরে এই প্রকল্পের ক্রমপুঞ্জিত খরচ ১৭৯.৫৪ কোটি টাকার মতো পড়বে।
কেন্দ্রীয় মন্ত্রিসভা এছাড়াও যুগ্মসচিব পর্যায়ের তিনটি পদ (এর মধ্যে একটি পদ প্রতিষ্ঠানের অধিকর্তা এবং আরও দুটি পদ অধ্যাপকের) সৃষ্টি করার ব্যাপারে অনুমোদন দিয়েছে।
উল্লেখ্য, এই প্রতিষ্ঠান গড়ে তোলার মূল লক্ষ্য হল যেসব মানুষ মানসিকভাবে অসুস্হ তাদের সঠিক পুর্নবাসনের ব্যবস্হা করা।
এছাড়া, এই প্রতিষ্ঠান গড়ে উঠলে মানসিক পুর্নবাসনজনিত ক্ষেত্রের বিকাশ, পরিকাঠামোর উন্নয়ন ঘটানো সম্ভব হবে।
প্রতিষ্ঠানে ৯টি বিভাগ থাকবে যেগুলি মানসিক স্বাস্হ্য পুনর্বাসন শিক্ষাক্ষেত্রে ডিপ্লোমা, স্নাতক, স্নাতকোত্তর, এমফিল ডিগ্রি এবং অন্যান্য শংসাপত্র প্রদান করবে।
এই প্রতিষ্ঠান গড়ে তোলার জন্য মধ্যপ্রদেশ সরকার ভোপালে ৫ একর জমি বরাদ্দ করেছে।
CG /BD/NS
