প্রধানমন্ত্রী শ্রী নরেন্দ্র মোদি কুয়ালালামপুরে আসিয়ান সম্মেলনের ফাঁকে শনিবার গণপ্রজাতন্ত্রী চিনের প্রধানমন্ত্রী শ্রী লি কেকিয়াং-এর সঙ্গে বৈঠক করেন|
দু’পক্ষই আর্থিক মন্দা, জলবায়ু পরিবর্তন ও আন্তর্জাতিক সন্ত্রাসবাদ সহ বিশ্বের নানা বিষয় নিয়ে পর্যালোচনা করেন| চিনের প্রধানমন্ত্রীর মতে, আর্থিক মন্দা সত্বেও ভারত প্রবৃদ্ধির গতি বজায় রেখেছে| প্যারিসে আসন্ন সি.ও.পি.
সম্মেলনের প্রস্তুতি নিয়েও আলোচনা হয় দু’পক্ষের| শ্রী নরেন্দ্র মোদি চিনের প্রধানমন্ত্রীকে সৌর-জোটের পদক্ষেপ সম্পর্কে তাঁকে জানান এবং এই জোটে চিনকে যোগ দেওয়ার আমন্ত্রণ জানান| দু’পক্ষই ঐকমত্য হয়েছেন যে, সন্ত্রাসবাদ এখন সবচেয়ে বড় সমস্যা এবং এর মোকাবিলায় আন্তর্জাতিক গোষ্ঠীকে একজোট হতে হবে|
দ্বিপাক্ষিক ক্ষেত্রে বানিজ্য ও বিনিয়োগ নিয়েও তাঁদের মধ্যে আলোচনা হয়| প্রধানমন্ত্রী শ্রী নরেন্দ্র মোদি চিনের সঙ্গে ভারতের বানিজ্য ঘাটতির বিষয়টি উদ্বেগের সাথে উত্থাপন করেন| দক্ষতা বিকাশের ক্ষেত্রে সহযোগিতার বিষয় নিয়েও আলোচনা হয়|
জাপানের প্রধানমন্ত্রী শ্রী শিনজো আবে প্রধানমন্ত্রী শ্রী নরেন্দ্র মোদিকে দ্বি-প্রাহরিক আহারে আমন্ত্রণ জানান| সেখানে শ্রী শিনজো আবে বলেন, ভারত ও জাপানের দ্বিপাক্ষিক সম্পর্ক পৃথিবীর অন্যান্য যে কোনো দ্বিপাক্ষিক সম্পর্কের চেয়ে বেশি শক্তিশালী| প্রধানমন্ত্রী শ্রী নরেন্দ্র মোদি দ্বিপাক্ষিক সম্পর্ক নিয়ে জাপানের প্রধানমন্ত্রীর দৃষ্টিভঙ্গিকে সমর্থন জানান এবং বলেন, ভারতে শ্রী শিনজো আবের সফর নিয়ে তিনি আশাবাদী| প্রধানমন্ত্রী বলেন, বিভিন্ন ক্ষেত্রে ভারতের সহযোগী হয়েছে জাপান, যেমন দিল্লি মুম্বাই ইন্ডাস্ট্রিয়াল করিডোর (ডি.এম.আই.সি), রুপান্তরের ক্ষেত্রে এর বিশেষ সম্ভাবনা রয়েছে| তাঁদের মধ্যে ওই আলোচনায় আঞ্চলিক যোগাযোগ, জাহাজ চলাচলে নিরাপত্তা, আসন্ন সি.ও.পি.-২১ বৈঠক, সংযুক্ত রাষ্ট্রসংঘের নিরাপত্তা পরিষদের সংস্কার এবং সন্ত্রাসবাদের সমস্যা ইত্যাদি বিষয়গুলো ওঠে আসে|
SC/AD/AGT/S
