নয়াদিল্লি, ৬ এপ্রিল, ২০১৫ প্রধানমন্ত্রী শ্রী নরেন্দ্র মোদী ইয়েমেন থেকে ভারতীয় নাগরিকদের উদ্ধারকার্যে সহায়তায় অসামরিক ও প্রতিরক্ষা আধিকারিক এবং অন্যান্য সংগঠনের প্রচেষ্টাকে অভিবাদন জানিয়েছেন।
প্রধানমন্ত্রী বলেছেন, “ইয়েমেন থেকে আমাদের নাগরিকদের উদ্ধারকার্যে সহায়তার জন্য অসামরিক ও প্রতিরক্ষা আধিকারিক ও অন্যান্য সংগঠনের প্রচেষ্টাকে অভিনন্দন জানাই।
আপনাদের প্রচেষ্টা চালিয়ে যান !
পররাষ্ট্র বিষয়ক মন্ত্রক, নৌ, সেনাবাহিনী, এয়ার ইন্ডিয়া, জাহাজ, রেল ও রাজ্য সরকারগুলির মধ্যে নিরবচ্ছিন্ন সহযোগিতা উদ্ধারকাজে ব্যাপক সহায়তা করেছে।
সহকর্মী শ্রীমতী সুষমা স্বরাজ ও জেনারেল ভি কে সিং (যিনি বিগত কয়েকদিন ধরেই সেখানে রয়েছেন) দৃষ্টান্তমূলকভাবে উদ্ধারকার্যে সমন্বয়সাধন করেছেন।
আমি আনন্দিত যে, ভারত ইয়েমেন থেকে বহু অ-ভারতীয়কেও উদ্ধার করেছে।
ইয়েমেনে আমাদের উদ্ধারের প্রচেষ্টা আমাদের নাগরিকদেরকে সেবা করার ইচ্ছা ও দুর্দশাগ্রস্ত অন্যান্যদের সাহায্য করতে আমাদের প্রস্তুতিকেই প্রতিফলিত করে।
এটাই ভারতের বৈশিষ্ট্য।”
