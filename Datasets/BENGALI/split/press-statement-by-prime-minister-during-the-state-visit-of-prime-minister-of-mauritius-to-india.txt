মাননীয় প্রধানমন্ত্রী প্রবীন্দ জগন্নাথ,
সংবাদ মাধ্যমের সদস্যবৃন্দ,
ভদ্র মহিলা ও ভদ্র মহোদয়গণ,
প্রধানবন্ত্রী প্রবীন্দ জগন্নাথ এবং তাঁর প্রতিনিধিদলকে ভারতে স্বাগত জানাতেপেরে আমি আনন্দিত।
এ বছরের সূচনায় মরিশাসের প্রধানমন্ত্রী রূপে নতুন দায়িত্বভারগ্রহণের পর আপনার প্রথম বিদেশ সফরের জন্য আপনি বেছে নিয়েছেন ভারতকে।
এজন্য আমরাসম্মানিত বোধ করছি।
বিগত দুটি শতাব্দী ধরে প্রসার ঘটেছে আমাদের দু’দেশের পারস্পরিকসম্পর্কের।
আমাদের সম্পর্কের সেই গভীরতাই প্রতিফলিত হয়েছে আপনার এই সফরের মধ্যদিয়ে।
এই সম্পর্ক শুধুমাত্র দু’দেশের সরকারের মধ্যেই সীমাবদ্ধ নেই।
আমাদেরমৈত্রী-বন্ধন সময় ও দূরত্বের বাধা অতিক্রম করে ক্রমশ আরও বিকশিত হয়ে উঠেছে।
আমাদেরমৈত্রী সম্পর্কের এই সমৃদ্ধ বাতাবরণ আজ প্রসারিত বিভিন্ন ক্ষেত্রে।
বন্ধুগণ,
প্রধানমন্ত্রী জগন্নাথের সঙ্গে আন্তরিকতার পরিবেশে অনুষ্ঠিত আমার আলোচনাবৈঠক সফল হয়েছে।
আমাদের আলাপচারিতার মধ্যে স্মৃতিচারণ ঘটেছে ২০১৫’র মার্চ মাসেআমার অবিস্মরণীয় মরিশাস সফরের ঘটনা।
ভারত মহাসাগর অঞ্চলে আমার সেই প্রথম সফরকালেবলিষ্ঠ সহযোগিতার এক কর্মসূচি স্থির করেছিলাম আমরা।
তার মধ্যে প্রতিফলন ঘটেছিল পারস্পরিকস্বার্থ, মূল্যবোধ এবং কর্মপ্রচেষ্টার।
বন্ধুগণ,
দ্বিপাক্ষিক কর্মপ্রচেষ্টার ক্ষেত্রে আজ আমরা আরও কিছু দূর এগিয়ে যেতেপেরেছি।
ভারত মহাসাগর অঞ্চলের প্রথম সারির দুটি দেশের নেতা হিসাবে প্রধানমন্ত্রীজগন্নাথ এবং আমি এই মর্মে সহমত প্রকাশ করেছি যে, আমাদের দু’দেশের উপকূলবর্তী এবংবিশেষ অর্থনৈতিক অঞ্চলে সমষ্টিগতভাবে সামুদ্রিক নিরাপত্তা নিশ্চিত করা আমাদেরদায়িত্বের মধ্যেই পড়ে।
অর্থনৈতিক সুযোগ-সুবিধার অনুসরণে দু’দেশের মানুষেরজীবিকার্জন প্রচেষ্টাকে সুরক্ষিত রাখতে তথা জনসাধারণের জন্য নিরাপত্তার ব্যবস্থাকরতে ভারত মহাসাগর অঞ্চলে যে সমস্ত পুরনো এবং নতুন ধরণের হুমকির উদ্ভব ঘটেছে,সেগুলির কার্যকর নিয়ন্ত্রণের প্রশ্নেও সহমত ব্যক্ত করেছি আমরা।
ভারত-মরিশাসসহযোগিতার স্বার্থে এই বিষয়টি বিশেষভাবে গুরুত্বপূর্ণ।
আমাদের সতর্ক থাকা প্রয়োজন :
· বাণিজ্য ওপর্যটন ক্ষেত্রে যে কোনও ধরণের দস্যুবৃত্তির বিরুদ্ধে;
· মানব ও মাদকপাচারের বিরুদ্ধে;
· বেআইনি মৎস্যশিকারের বিরুদ্ধে, এবং
· সামুদ্রিকসম্পদের শোষণ সম্পর্কিত অন্যান্য অবৈধ তৎপরতার বিরুদ্ধে
নৌ-নিরাপত্তা সম্পর্কিত যে দ্বিপাক্ষিক চুক্তিটি আজ সম্পাদিত হ’ল, তাআমাদের পারস্পরিক সহযোগিতা ও দক্ষতার সম্পর্ককে আরও জোরদার করে তুলবে।
এক সুরক্ষিতও শান্তিপূর্ণ নৌ-পরিবেশ গড়ে তোলার কাজে জলবিজ্ঞান ক্ষেত্রে আমাদের বহুধাবিস্তৃতসহযোগিতার সম্পর্ককে আরও শক্তিশালী করে তোলার প্রশ্নেও সম্মত হয়েছি আমরা।
‘প্রোজেক্টট্রাইডেন্ট’-এর মাধ্যমে মরিশাসের জাতীয় উপকূল রক্ষী বাহিনীর দক্ষতা বৃদ্ধিরপ্রচেষ্টাকে ভারত সমর্থন ও সহযোগিতা যুগিয়ে আসছে।
উপকূল রক্ষী জাহাজ ‘গার্ডিয়ান’-এরকার্যকালের পুনর্নবীকরণের সিদ্ধান্তও আমরা গ্রহণ করেছি।
এক অনুদান সহায়তাকর্মসূচির আওতায় ঐ জাহাজটি দেওয়া হয়েছিল মরিশাস’কে।
বন্ধুগণ,
মরিশাসের সঙ্গে উন্নয়ন সম্পর্কিত এক বলিষ্ঠ অংশীদারিত্বের সম্পর্ক গড়ে তোলাআমাদের যুক্ত কর্মপ্রচেষ্টার এক বিশেষ উজ্জ্বল দিক ।
মরিশাসেরবর্তমান উন্নয়ন প্রচেষ্টার সঙ্গে যুক্ত হতে পেরে ভারত গর্বিত।
৫০০ মিলিয়ন মার্কিনডলারের যে ঋণ সহায়তা সম্পর্কিত চুক্তিটি আজ মরিশাসের সঙ্গে ভারত স্বাক্ষর করেছে,তা মরিশাসের বিকাশে আমাদের বলিষ্ঠ ও নিরন্তর অঙ্গীকারেরই এক উজ্জ্বল দৃষ্টান্ত।অগ্রাধিকারপ্রাপ্ত বিভিন্ন প্রকল্পের রূপায়ণেও এটি বিশেষভাবে সাহায্য করবে।
যেসমস্ত প্রকল্প রূপায়ণের কাজ বর্তমানে চলছে, তার অগ্রগতির বিষয়টিকেও স্বাগতজানিয়েছি আমি এবং প্রধানমন্ত্রী জগন্নাথ।
আমাদের দু’দেশের মধ্যে চিহ্নিতপ্রকল্পগুলির রূপায়ণ যাতে নির্দিষ্ট সময়ের মধ্যে সম্পূর্ণ করা যায়, সেজন্য পূর্ণসমর্থন ও সহযোগিতা যুগিয়ে যাবে ভারত।
এই প্রকল্পগুলি মরিশাসের অর্থনীতিতে বিশেষপ্রাণসঞ্চারের পাশাপাশি আমাদের দু’দেশের পারস্পরিক সম্পর্কের ক্ষেত্রে গুণগত একপরিবর্তনেরও সূচনা করবে।
মরিশাসের সঙ্গে আলোচনাকালে ঐ দেশের দক্ষতা বিকাশসম্পর্কিত কর্মসূচিতে সহযোগিতার বিষয়টিও বিশেষ প্রাধান্য পেয়েছে।
বিভিন্ন ক্ষেত্রেদক্ষতা বৃদ্ধি কর্মসূচির আওতায় এটি হ’ল মরিশাসের সঙ্গে ভারতের আলাপ-আলোচনার আরেকটিবিশেষ দিক।
এই বিশেষ ক্ষেত্রটিতে আমাদের বিনিময় কর্মসূচিকে আরও গভীরে নিয়ে যাওয়ারসুযোগ পেয়ে আমরা আনন্দিত।
বন্ধুগণ,
পুনর্নবীকরণযোগ্য জ্বালানি শক্তির গুরুত্বের প্রতি দৃষ্টি আকর্ষণ করার কাজেপ্রধানমন্ত্রী জগন্নাথ যে নেতৃত্বের পরিচয় দিয়েছেন, সেজন্য আমরা তাঁর প্রশংসা নাকরে পারি না।
আন্তর্জাতিক সৌর সমঝোতা চুক্তির কাঠামোকে সমর্থন জানানো এবং তাতে স্বাক্ষরদানেরমাধ্যমে এই ক্ষেত্রটিতে আঞ্চলিক সহযোগিতার এক নতুন দিগন্ত উন্মোচিত করেছে মরিশাস।
বন্ধুগণ,
মরিশাসের জাতীয় জীবনে ভারতীয় বংশোদ্ভূত সম্প্রদায় যে এক অবদানের স্বাক্ষররেখেছে, সেজন্য আমরা গর্বিত।
মরিশাসের এই বিশেষ সম্প্রদায়ের সঙ্গে এক ঘনিষ্ঠ সংযোগও যোগাযোগ গড়ে তোলার লক্ষ্যে ভারত এ বছর শুধুমাত্র মরিশাসের জন্যই এক বিশেষ ওসিআইকার্ড চালু করার কথা ঘোষণা করে।
দু’দেশের বিমান পরিষেবা প্রদানকারী সংস্থাগুলি নতুননতুন গন্তব্যে উড়ানের লক্ষ্যে পারস্পরিক বন্দোবস্তকে আরও প্রসারিত করার সিদ্ধান্তনিয়েছে।
এই বিশেষ উদ্যোগটিও পর্যটনের প্রসার এবং দু’দেশের জনসাধারণের মধ্যে সংযোগও যোগাযোগ বাড়িয়ে তুলবে বলে আমরা আশা করি ।
বন্ধুগণ,
দ্বিপাক্ষিক বিষয়গুলি ছাড়াও প্রধানমন্ত্রী জগন্নাথ এবং আমি আঞ্চলিক তথাআন্তর্জাতিক বিভিন্ন বিষয়ে মত বিনিময় করেছি।
বিভিন্ন আন্তর্জাতিক মঞ্চে পরস্পরকেসমর্থন জানানোর পাশাপাশি আমাদের সাধারণ স্বার্থ ও চ্যালেঞ্জগুলির ক্ষেত্রেওঘনিষ্ঠভাবে সহযোগিতার প্রশ্নে সম্মত হয়েছি আমরা।
আমাদের ঐতিহ্যগত সম্পর্কেরকাঠামোকে ভিত্তি করে প্রধানমন্ত্রী জগন্নাথের এই সফর যে আমাদের দ্বিপাক্ষিকসম্পর্ককে এক নতুন মাত্রায় উন্নীত করবে, সে বিষয়ে কোনও সন্দেহ নেই।
প্রধানমন্ত্রীজগন্নাথের চিন্তাভাবনা এবং আমাদের সম্পর্ক প্রসারের বিষয়টিতে তাঁর সমর্থন জানানোরজন্য প্রধানমন্ত্রী জগন্নাথ’কে ধন্যবাদ জানাই।
আগামী মাসগুলিতে আজকের গৃহীতসিদ্ধান্তগুলি বাস্তবায়নের মাধ্যমে তাঁর সঙ্গে আরও নিবিড়ভাবে কাজ করে যাওয়ার জন্যআমি বিশেষভাবে আগ্রহী।
আমি আরও একবার আন্তরিকভাবে স্বাগত জানাই প্রধানমন্ত্রীজগন্নাথ’কে।
ভারতে তাঁর অবস্থান সফল ও ফলপ্রসূ হয়ে উঠুক এই কামনা করি।
ধন্যবাদ।
আপনাদের অনেক অনেক ধন্যবাদ।
PG/SKD/SB
