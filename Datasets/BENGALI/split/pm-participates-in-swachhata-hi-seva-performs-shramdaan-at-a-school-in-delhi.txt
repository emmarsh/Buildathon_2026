প্রধানমন্ত্রী শ্রী নরেন্দ্র মোদী শনিবার (১৫ সেপ্টেম্বর) দিল্লীর এক বিদ্যালয়ে “স্বচ্ছতাই সেবা” আন্দোলনে অংশ নিয়ে সেখানে শ্রমদান করেন।
দেশের ১৭টি জায়গা থেকে সমাজের বিভিন্ন শ্রেণীর মানুষের সঙ্গে ভিডিও কনফারেন্সের মাধ্যমে মতবিনিময়কালে ‘স্বচ্ছতাই প্রকৃত সেবা’ আন্দোলনের সূচনার অব্যবহিত পরেই প্রধানমন্ত্রী মধ্য দিল্লীর রানী ঝাঁসি রোডে অবস্হিত বাবাসাহেব আম্বেদকর উচ্চবিদ্যালয়ে যান।
সেখানে তিনি বাবাসাহেব আম্বেদকরের মূর্তিতে পুস্পার্ঘ অর্পণ করে শ্রদ্ধা জানান এবং পরিচ্ছন্নতা অভিযানে অংশ নেন।
বিদ্যালয় পড়ুয়াদের সঙ্গে তিনি মতবিনিময় করেন এবং তাদেরকে স্বচ্ছতা অভিযানের ব্যাপারে উৎসাহিত করেন।
প্রধানমন্ত্রী প্রথাগত প্রোটোকল ছাড়াই স্বাভাবিক যানজটের মধ্যেই ঐ বিদ্যালয়ে পৌঁছান এবং সেখান থেকে ফিরে আসেন।
ঐ বিদ্যালয়ে তাঁর সফরের জন্য বিশেষ কোনও যাতায়াতের বন্দোবস্ত করা হয়নি।
তপশিলী উপজাতিভুক্তদের শিক্ষা ও আর্থ-সামাজিক কল্যাণকে এগিয়ে নিয়ে যাওয়ার লক্ষ্যে ডঃ আম্বেদকর ১৯৪৬ সালে ঐ বিদ্যালয়ের জমি ক্রয় করেছিলেন।
CG/BD/NS/
