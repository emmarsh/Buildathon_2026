দু’দিনের সফরে অ্যাকাডেমিতে গিয়ে তিনি আধিকারিক প্রশিক্ষার্থীদের চারটিগ্রুপের সঙ্গে বৈঠক করেন।
বিভিন্ন বিষয় নিয়ে আলোচনা হয় তাঁদের মধ্যে।
প্রায় চারঘন্টার এক বৈঠকে আধিকারিক প্রশিক্ষার্থীদের নির্ভয়ে এবং খোলাখুলিভাবে তাঁদের মত ওচিন্তাভাবনার কথা তাঁর কাছে ব্যক্ত করার জন্য আর্জি জানান তিনি।
প্রশাসন, পরিচালন,প্রযুক্তি এবং নীতি প্রণয়ণ সহ বিভিন্ন বিষয় স্থান পায় এদিন তাঁদের আলোচ্যসূচিতে।প্রশাসন ও পরিচালন সংক্রান্ত বিষয়গুলি গভীরভাবে অনুধাবনের মাধ্যমে তাঁরা যাতেকর্মক্ষেত্রে যথাযথভাবে তা প্রয়োগ করতে পারেন, সেজন্য আধিকারিক প্রশিক্ষার্থীদেরউৎসাহিত করেন প্রধানমন্ত্রী।
এক জাতীয় দৃষ্টিভঙ্গি গড়ে তোলারও পরামর্শ দেন তিনি।পারস্পরিক অভিজ্ঞতা বিনিময়ও ছিল এদিনের অন্যতম আলাপ-আলোচনার বিষয়।
অ্যাকাডেমির শিক্ষক ও প্রশিক্ষকদের সঙ্গেও কথা বলেন প্রধানমন্ত্রী।
দেশেরঅসামরিক সেবার সঙ্গে যুক্ত সরকারি কর্মীদের প্রশিক্ষণদানের খুঁটিনাটি বিষয়গুলিতাঁরা ব্যাখ্যা করেন শ্রী মোদীর কাছে।
অ্যাকাডেমির বিভিন্ন কাজকর্মে তাঁদেরঅভিজ্ঞতা সম্পর্কেও তাঁরা অবহিত করেন প্রধানমন্ত্রীকে।
অ্যাকাডেমির অত্যাধুনিক গান্ধী স্মৃতি গ্রন্থাগারটিও পরিদর্শন করেন শ্রীনরেন্দ্র মোদী।
আধিকারিক প্রশিক্ষার্থীদের এক নাতিদীর্ঘ সাংস্কৃতিক অনুষ্ঠানেওউপস্থিত ছিলেন তিনি।
এর আগে অ্যাকাডেমিতে পৌঁছে সর্দার বল্লভ ভাই প্যাটেল এবং ভূতপূর্বপ্রধানমন্ত্রী লাল বাহাদুর শাস্ত্রীর মূর্তিতে মাল্যর্পণ করেন শ্রী মোদী।
আধিকারিক প্রশিক্ষার্থীদের সঙ্গে প্রধানমন্ত্রীর আলোচনাকালে উপস্থিত ছিলেনক্যাবিনেট সচিব শ্রী পি কে সিনহা এবং অ্যাকাডেমির অধিকর্তা শ্রীমতী উপমা চৌধুরী।
PG /SKD/ SB
