বিমান পরিষেবা চালু করার লক্ষ্যে ভারত-তাইপেই অ্যাসোসিয়েশন এবং তাইপেই ইকনমিক অ্যান্ড কালচারাল সেন্টারের মধ্যে চুক্তি স্বাক্ষরের বিষয়টি আজ অনুমোদিত হল কেন্দ্রীয় মন্ত্রিসভার বৈঠকে।
বৈঠকে নেতৃত্ব দেন প্রধানমন্ত্রী শ্রী নরেন্দ্র মোদী।
বর্তমানে ভারত ও তাইওয়ানের মধ্যে প্রথাগতভাবে কোনরকম বিমান পরিষেবা চালু নেই।
দু’দেশের মধ্যে আকাশপথে যোগাযোগের বিষয়টি এখন নিয়ন্ত্রিত হয় এয়ার ইন্ডিয়া চার্টার্স লিমিটেড (এআইআরএল) এবং তাইপেই এয়ারলাইন্স অ্যাসোসিয়েশন (টিএএ)-এর মাধ্যমে।
বিমান পরিষেবা চালু করার লক্ষ্যে ভারত ও তাইওয়ানের মধ্যে চুক্তি স্বাক্ষরের ঘটনাটি দু’দেশের মধ্যে বিমান পরিষেবা ক্ষেত্রে এক বিশেষ দিকচিহ্ন হয়ে থাকবে।
এর ফলে, উন্নততর বাণিজ্য, বিনিয়োগ, পর্যটন ও সাংস্কৃতিক বিনিময় কর্মসূচিও বিশেষভাবে উৎসাহিত হবে এই দুটি দেশের মধ্যে।
PG/SKD/DM/….
