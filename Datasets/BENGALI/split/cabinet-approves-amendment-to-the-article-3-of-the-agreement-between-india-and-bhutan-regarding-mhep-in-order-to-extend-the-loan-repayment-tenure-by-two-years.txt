প্রধানমন্ত্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার বৈঠকে ভুটানের মান্দেছু জলবিদ্যুৎ প্রকল্প (এমএইচইপি) সংক্রান্ত ভারত-ভুটান চুক্তির ৩ নং আর্টিকেলের সংশোধনীটি অনুমোদিত হল।
ভুটানকে দেওয়া ভারতের ঋণ পরিশোধের মেয়াদ বাড়ানো হল আরও দু’বছর।
ভুটানে ঐ প্রকল্পটির রূপায়ণ হবে ১৫ বছরের পরিবর্তে ১৭ বছরে।
এর সুফলগুলি হল – ভুটানের ৭২০ মেগাওয়াটের এমএইচইপি-র থেকে প্রথম বছর বিদ্যুৎ আমদানি হবে প্রতি ইউনিট ভারতীয় মুদ্রায় ৪.১২ টাকায়; ভুটান থেকে ভারতের অতিরিক্ত বিদ্যুৎ প্রাপ্তির নিশ্চয়তা; ভারত-ভুটান অর্থনৈতিক সম্পর্ক দৃঢ় করা ও বিশেষ করে জলবিদ্যুৎ ক্ষেত্রে আন্তঃসংযোগ বাড়ানো এবং সার্বিক ভারত-ভুটান সম্পর্ক গভীরতর করা।
CG/AP/DM
