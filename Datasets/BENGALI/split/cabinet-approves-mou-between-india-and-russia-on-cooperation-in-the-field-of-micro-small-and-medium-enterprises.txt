প্রধানমন্ত্রী শ্রী নরেন্দ্র মোদীর পৌরহিত্যে বুধবার কেন্দ্রীয় মন্ত্রিসভার বৈঠকে কেন্দ্রীয় রাষ্ট্রায়ত্ত সংস্থা ন্যাশনাল স্মল ইন্ডাস্ট্রিজ কর্পোরেশন লিমিটেড (এনএসআইসি) এবং রাশিয়ার ক্ষুদ্র ও মাঝারি ব্যবসায়ী সংগঠন জেএসসি-র মধ্যে অতিক্ষুদ্র, ক্ষুদ্র ও মাঝারি শিল্প ক্ষেত্রে সহযোগিতার লক্ষ্যে মউ স্বাক্ষরের বিষয়টি অনুমোদিত হয়েছে।
রাশিয়ার রাষ্ট্রপতির আসন্ন ভারত সফরকালে এই মউ স্বাক্ষরিত হবে।
এই মউ স্বাক্ষরের ফলে দু’দেশের ক্ষুদ্র ও মাঝারি শিল্প সংস্থাগুলির মধ্যে সহযোগিতা আরও বৃদ্ধি পাবে।
একই সঙ্গে, এই মউ চুক্তি এমন এক কাঠামো ও অনুকূল বাতাবরণ প্রদান করবে, যা দু’দেশের সংশ্লিষ্ট ক্ষেত্রের সংস্থাগুলি একে অপরের শক্তি, বাজার, প্রযুক্তি ও নীতি সম্বন্ধে অবগত হবে।
দু’দেশের সংস্থাগুলির মধ্যে সহযোগিতা বৃদ্ধি পাবে, যার ফলে বাণিজ্যিক অংশীদারিত্ব গড়ে তোলা সম্ভব হবে।
আশা করা হচ্ছে, এই চুক্তির ফলে ভারতীয় ক্ষুদ্র ও মাঝারি শিল্প সংস্থাগুলির জন্য সুযোগ-সুবিধার একাধিক দ্বার উন্মোচিত হবে।
সেই সঙ্গে, নতুন নতুন বাজার খুঁজে বের করা, যৌথ উদ্যোগ গড়ে তোলা, সেরা প্রযুক্তি ও প্রথা আদান-প্রদান সম্ভব হবে।
****
CG/BD/SB
