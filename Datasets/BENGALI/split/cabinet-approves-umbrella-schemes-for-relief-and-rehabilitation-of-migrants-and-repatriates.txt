উদ্বাস্তু ও যাযাবর শ্রেণীর মানুষের ত্রাণ ও পুনর্বাসনের জন্য কেন্দ্রীয় স্বরাষ্ট্র মন্ত্রকের যে ৮টি প্রকল্প রয়েছে, তা ২০২০ পর্যন্ত চালু রাখার বিষয়ে কেন্দ্রীয় মন্ত্রিসভার অনুমোদন মিলেছে।
প্রধানমন্ত্রী শ্রী নরেন্দ্র মোদীর পৌরহিত্যে বুধবার মন্ত্রিসভার বৈঠকে এ বিষয়ে সিদ্ধান্ত হয়।
২০২০-র মার্চ পর্যন্ত এই প্রকল্পগুলি চালিয়ে যাওয়ার জন্য মোট খরচ ধরা হয়েছে ৩ হাজার ১৮৩ কোটি টাকা।
এর মধ্যে ২০১৭-১৮-তে খরচ হবে ৯১১ কোটিও টাকা, ২০১৮-১৯-এ খরচ হবে ১ হাজার ৩৭২ কোটি টাকা এবং ২০১৯-২০-তে খরচ হবে ৯০০ কোটি টাকা।
স্বরাষ্ট্র মন্ত্রকের এই প্রকল্পগুলির মাধ্যমে উদ্বাস্তু ও বাস্তুচ্যুত মানুষ; জঙ্গীহামলা বা সীমান্তপারের গোলাগুলিতে ক্ষতিগ্রস্ত মানুষ এবং ভারতীয় ভূ-খন্ডে মাইন বা আইইডি বিস্ফোরণের শিকার মানুষজন ত্রাণ ও পুনর্বাসনের সুযোগ-সুবিধা পাবেন।
বর্তমানে, এই ৮টি প্রকল্পই চালু রয়েছে এবং প্রয়োজনের ভিত্তিতে মানুষজনের কাছে এগুলির সুযোগ-সুবিধা পৌঁছে দেওয়া হবে।
CG/BD/SB
