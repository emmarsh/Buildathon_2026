আর এক কিস্তি মহার্ঘ ভাতা বাড়ল কেন্দ্রীয় সরকারি কর্মচারীদের।
আজ প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে এই মহার্ঘ ভাতা বাড়ানোর সিদ্ধান্ত নেওয়া হয়।
এর ফলে উপকৃত হবেন ৫০ লক্ষ কেন্দ্রীয় সরকারি কর্মী এবং ৫৮ লক্ষ পেনশনার।
মন্ত্রিসভার বৈঠকে আজ ৬ শতাংশ মহার্ঘ ভাতা বৃদ্ধির সিদ্ধান্তের কথা ঘোষণা করা হয়।
এর ফলে, সরকারি কর্মচারীদের মোট মহার্ঘ ভাতা হবে তাঁদের মূল বেতনের ১২৫ শতাংশ।
সরকারি পেনশনভোগীরাও তাঁদের মূল পেনশনের ১২৫ শতাংশ পাবেন মহার্ঘ ত্রাণ ভাতা হিসেবে।
PG/SKD/DM/S
