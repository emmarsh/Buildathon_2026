পশ্চাদপদ শ্রেনীর জাতীয় কমিশন (এন সি বি সি) এর পরামর্শ অনুযায়ী জাতি অথবা সম্প্রদায়ের নাম অন্তর্ভুক্তি অথবা সংশোধনের মাধ্যমে কেন্দ্রীয় ও বি সি তালিকায় উপযুক্ত সংশোধনীর জন্য প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা গুজরাট ও উত্তরাখন্ড রাজ্য দুটির জন্য অন্যান্য পশ্চাদপদ শ্রেণীর(ও বি সি)কেন্দ্রীয় তালিকার সংশোধনের জন্য অনুমোদন দিয়েছে|
এই সংশোধনীর ফলে এইসব জাতি ও সম্প্রদায়ের অন্তর্ভুক্ত মানুষ বর্তমান নীতি অনুযায়ী সরকারী চাকরি ও পদের ক্ষেত্রে এবং এর পাশাপাশি কেন্দ্রীয় শিক্ষা প্রতিষ্ঠানগুলিতে সংরক্ষণের সুযোগ সুবিধা পাবেন| বর্তমানে ও বি সি-ভুক্ত জনগণ কেন্দ্রীয় সরকারের বিভিন্ন জনকল্যানমূলক প্রকল্প, বৃত্তি ইত্যাদিতে যেসব সুযোগ সুবিধা পাচ্ছেন, সেগুলির জন্যও তারা উপযুক্ত বলে বিবেচিত হবেন|
গুজরাতে সিপাই, পাটনি জামাত অথবা তুর্ক জামাত (সবাই মুসলিম জাতি গোষ্ঠী ভুক্ত) এবং উত্তরাখন্ডে কাহার, তনোয়ার, সিঙ্ঘারিয়া জাতি বা সম্প্রদায়কে কেন্দ্রীয় ওবিসি তালিকায় যুক্ত করা হয়েছে।
প্রেক্ষাপট:
এন সি বি সি আইন ১৯৯৩ অনুযায়ী ইন্দ্র সোহনি মামলায় সুপ্রিম কোর্টের রায় মোতাবেক পশ্চাদপদ শ্রেনীর জাতীয় কমিশন (এন সি বি সি) গঠিত হয়েছিল| এই আইনের ৯ নং ধারায় কমিশনের কার্যসুচি হিসেবে বলা আছে যে, কোনো জাতি বা সম্প্রদায়ের নাম পিছিয়ে পড়া গোষ্ঠি হিসাবে কেন্দ্রীয় তালিকায় অন্তর্ভূক্ত করার অনুরোধ খতিয়ে দেখবে এবং তালিকায় কোনো নাম যুক্ত অথবা বিযুক্তির অভিযোগ যাচাই করবে এবং তাদের বিবেচনার বক্তব্য কেন্দ্রীয় সরকারকে জানাবে| কমিশনের পরামর্শ কেন্দ্রীয় সরকারের জন্য সাধারনত: বাধ্যতামূলক|
এন সি বি সি মাঝে মধ্যেই কেন্দ্রীয় সরকারকে পরামর্শ দিয়ে থাকে| এখন পর্যন্ত ৩৫ টি এধরনের বিজ্ঞপ্তি জারি হয়েছে| ২৪টি রাজ্য ও ৬টি কেন্দ্রশাসিত অঞ্চলের ওবিসি’র কেন্দ্রীয় তালিকায় সব মিলিয়ে ২৪০৪টি জাতি, সম্প্রদায় অথবা উপসম্প্রদায়ের নাম বিজ্ঞাপিত হয়েছে| শেষ বিজ্ঞপ্তি জারি হয়েছে এবছর ১৪ই জুলাই| সেই অনুসারে দুটি রাজ্যের (গুজরাট ও উত্তরাখন্ড) জন্য এন সি বি সি’র সুপারিশ অনুযায়ী দুটি পরিবর্তনের বিজ্ঞপ্তি জারির প্রস্তাব করা হয়েছে| PG/SC/AD/AGT/27/8/2015
