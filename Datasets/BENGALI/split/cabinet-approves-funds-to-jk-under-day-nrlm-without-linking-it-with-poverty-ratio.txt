জম্মু ও কাশ্মীরে দীনদয়াল অন্ত্যোদয় যোজনা- জাতীয় গ্রামীণ জীবিকা মিশন (ডে-এনআরএলএম)-এর আওতায় বিশেষ প্যাকেজ রূপায়ণের সময়সীমা ২০১৮-১৯ আর্থিক বছরে আরও এক বছর বাড়ানোর বিষয়টিকে অনুমোদন করল কেন্দ্রীয় মন্ত্রিসভা।
প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার বৈঠকে এই প্রস্তাব মঞ্জুর হয়।
দারিদ্র্য অনুপাতের সঙ্গে বিশেষ প্যাকেজের সংযোগ ছাড়াই চাহিদার ভিত্তিতে ঐ রাজ্যকে অর্থ বরাদ্দের বিষয়টি মন্ত্রিসভা মঞ্জুর করেছে।
এর অবশ্য কোন অতিরিক্ত আর্থিক তাৎপর্য নেই।
অনুমোদন দেওয়া হয়েছে সময়সীমা বাড়ানোর জন্যই, যাতে ঐ রাজ্যের ক্ষতিগ্রস্হ পরিবারের দুই-তৃতীয়াংশকে মূল অনুমোদিত আর্থিক বরাদ্দের আওতায় আনা যায়।
মূল বরাদ্দের আর্থিক পরিমাণ ৭৫৫.৩২ কোটি টাকা।
উল্লেখ্য, ২০১৮-১৯ আর্থিক বছরে এক বছরের জন্য ১৪৩.৬০৪ কোটি টাকার প্রয়োজন রয়েছে।
এই উদ্যোগ স্বয়ংক্রিয় অন্তর্ভুক্তি বিভাগে ঐ রাজ্যের ক্ষতিগ্রস্ত পরিবারগুলিকে সক্রিয় রাখবে।
পাশাপাশি, ২০১১-য় আর্থ-সামাজিক বর্ষের মানুষজনকে নিয়ে যে জনগণনা হয়, তার আওতায় থাকা কম করে একটি তালিকাভুক্ত বঞ্চিত শ্রেণীর পরিবারবর্গকেও সচল রাখা সম্ভব হবে এভাবে।
এই উদ্যোগ একইসঙ্গে ডে-এনআরএলএম-এর আওতায় জম্মু ও কাশ্মীরের সকল ব্লককে অন্তর্ভুক্ত করবে।
***
CG/SSS/NS/
