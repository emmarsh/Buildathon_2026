প্রধানমন্ত্রী শ্রী নরেন্দ্র মোদীর পৌরহিত্যে অনুষ্ঠিত কেন্দ্রীয় মন্ত্রিসভার বুধবারের বৈঠকে পোলার স্যাটেলাইট লঞ্চ ভেইক্যাল (পিএসএলভি) কর্মসূচির ষষ্ঠ পর্যায় চালিয়ে যেতে এবং এই কর্মসূচির আওতায় ৩০টি পিএসএলভি উৎক্ষেপণযানের জন্য তহবিল সংস্থানে অনুমোদন পাওয়া গেছে।
এই কর্মসূচির মাধ্যমেই ভূ-নিরীক্ষণ, দিশা নির্ণয় ও মহাকাশ বিজ্ঞানের জন্য কৃত্রিম উপগ্রহ উৎক্ষেপণের খরচ মেটানো হবে।
৩০টি পিএসএলভি উৎক্ষেপণ যান সহ ষষ্ঠ পর্যায়ের ঐ কর্মসূচি অব্যাহত রাখার জন্য মোট ৬ হাজার ১৩১ কোটি টাকা প্রয়োজন।
উল্লেখ করা যেতে পারে যে, ষষ্ঠ পর্যায়ের এই কর্মসূচির ফলে প্রতি বছর ৮টি উৎক্ষেপণযানের সাহায্যে মহাকাশে উপগ্রহ প্রেরণের চাহিদা মেটানো হবে।
সমস্ত উৎক্ষেপণ যান নির্মাণের কাজ ২০১৯-২০২৪ সালের মধ্যে সম্পূর্ণ হবে।
ভূ-নিরীক্ষণ, বিপর্যয় ব্যবস্থাপনা, দিশা নির্ণয় ও মহাকাশ বিজ্ঞানের জন্য কৃত্রিম উপগ্রহ মহাকাশে পাঠানোর ক্ষেত্রে পিএসএলভি উৎক্ষেপণ যান ভারতকে স্বনির্ভরতা দিয়েছে।
***
CG/BD/SB
