প্রধানমন্ত্রী শ্রী নরেন্দ্র মোদী শনিবার দোহায় মফস্বল এলাকায় মেশেইরেব অঞ্চলে একটি নির্মীয়মান প্রকল্পে ভারতীয় শ্রমিকদের সঙ্গে কথা বললেন।
সেখানে সমাবেত শ্রমিকদের উদ্দেশে তিনি বলেন, দোহায় পৌঁছনোর পর তাঁর প্রথম কাজই ছিল ওঁদের সঙ্গে সাক্ষাৎ করা।
প্রধানমন্ত্রী বলেন, ওঁরা যেসব সমস্যার মুখোমুখি হচ্ছেন, সে সম্পর্কে তিনি অবহিত আছেন এবং যখনই কাতারের নেতৃবৃন্দের সঙ্গে কথা হয়, তখনই তিনি এই বিষয়গুলি উত্থাপন করেন।
প্রধানমন্ত্রী শ্রমিকদের সঙ্গে আলাপচারিতার আগে ঐ নির্মাণস্থলেই একটি চিকিৎসা শিবির অল্প সময়ের জন্য ঘুরে দেখেন এবং সেখানে চিকিৎসারত ডাক্তারদের কাজের প্রশংসা করেন।
ভাষণ শেষে প্রধানমন্ত্রী বসে থাকা শ্রমিকদের টেবিলে টেবিলে গিয়ে তাঁদের বিভিন্ন দলের সঙ্গে আলাপচারিতায় মেতে ওঠেন এবং তাঁদের কয়েকজনের সঙ্গে বসে আহারও করেন।
PG/SB/S
