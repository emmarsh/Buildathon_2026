প্রধানমন্ত্রী শ্রী নরেন্দ্র মোদী আজ শিক্ষক দিবসের প্রাক্কালে জাতীয় পুরস্কারপ্রাপ্ত শিক্ষক-শিক্ষিকাদের সঙ্গে খোলামেলাভাবে মতবিনিময় করলেন।প্রতিনিয়ত দেশের শিক্ষার মান বাড়ানোর ব্যাপারে প্রধানমন্ত্রী পুরস্কারপ্রাপ্ত শিক্ষকদের সনির্বন্ধ অনুরোধ জানান।তিনি এও বলেন, শিক্ষকরা প্রযুক্তি সম্পর্কে ওয়াকিবহাল থাকবেন এবং শিক্ষা প্রদানের নিয়মিত সূচিতে তা গ্রহণ করার চেষ্টা করবেন।ছাত্রছাত্রীদের মধ্যে সৃজনশীলতা আনতে উদ্যোগী হওয়ার কথা-ও শিক্ষকদের বলেন শ্রী মোদী।পাশাপাশি, তিনি ছাত্রছাত্রীদের মধ্যে পরিচ্ছন্নতা সম্পর্কে সচেতনতা গড়ে তোলার ব্যাপারে শিক্ষকদের পরামর্শ দেন।কেন্দ্রীয় মানবসম্পদ উন্নয়ন মন্ত্রী শ্রীমতী স্মৃতি ইরানি এবং কেন্দ্রীয় মানবসম্পদ উন্নয়ন প্রতিমন্ত্রী ডঃ রামশঙ্কর কাথেরিয়াও সেখানে উপস্থিত ছিলেন।
SSS/DM/S/…
