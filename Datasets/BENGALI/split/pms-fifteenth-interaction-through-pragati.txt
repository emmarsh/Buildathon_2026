‘প্রগতি’রমাধ্যমে পঞ্চদশ আলোচনা ও মতবিনিময় অনুষ্ঠানে আজ নেতৃত্ব দেন প্রধানমন্ত্রী শ্রীনরেন্দ্র মোদী।
আয়করপ্রশাসন সম্পর্কিত ক্ষোভ ও অভিযোগের নিষ্পত্তি সংক্রান্ত কাজকর্মের বিষয়টি আজবিশেষভাবে পর্যালোচনা করেন প্রধানমন্ত্রী।
করদাতাদের কাছ থেকে পাওয়া ক্ষোভ ওঅভিযোগের সংখ্যা বৃদ্ধি পাওয়ায় উদ্বেগও প্রকাশ করেন তিনি।
শ্রী মোদী বলেন,করদাতাদের ক্ষোভ ও অভিযোগের নিষ্পত্তিতে এবং সমস্যা নিরসনে পদ্ধতিগত ব্যবস্থাকেসঠিকভাবে গড়ে তুলতে হবে।
সর্বোচ্চ মাত্রায় প্রযুক্তি ব্যবহারের জন্য সংশ্লিষ্টকর্মীদের পরামর্শ দেন তিনি।
প্রধানমন্ত্রীর মতে, এর ফলে বিভিন্ন বিষয়ের দ্রুতনিষ্পত্তি সম্ভব হয়ে উঠবে।
‘প্রধানমন্ত্রীখনিজ ক্ষেত্র কল্যাণ যোজনা’ রূপায়ণের বিষয়টিও আজ খতিয়ে দেখেন শ্রী মোদী।
খনিজসমৃদ্ধ ১২টি রাজ্য থেকে এ পর্যন্ত ৩,২১৪ কোটি টাকা সংগৃহীত হয়েছে বলে জানা যায়।ভবিষ্যতে সংগ্রহের মাত্রা আরও বৃদ্ধি পাবে বলেও আশা করা হচ্ছে।
খনিজ সমৃদ্ধজেলাগুলিতে আদিবাসী সহ অনগ্রসর বিভিন্ন সম্প্রদায়ের মানুষের কল্যাণে অর্থেরসর্বোচ্চব্যবহারের দিকটি নিশ্চিত করে তুলতে প্রধানমন্ত্রী আর্জি জানান সংশ্লিষ্টকর্মী ও আধিকারিকদের কাছে।
রাজস্থান,অসম, মেঘালয়, সিকিম, পশ্চিমবঙ্গ, মহারাষ্ট্র, ওড়িশা, ঝাড়খণ্ড, বিহার, উত্তরপ্রদেশ,উত্তরাখণ্ড এবং জম্মু ও কাশ্মীরে রেল, সড়ক ও বিদ্যুতের মতো গুরুত্বপূর্ণ পরিকাঠামোপ্রকল্পের অগ্রগতির বিষয়টিও আজ ‘প্রগতি’র মঞ্চে খতিয়ে দেখেন শ্রী নরেন্দ্র মোদী।
PG/SKD/DM/
