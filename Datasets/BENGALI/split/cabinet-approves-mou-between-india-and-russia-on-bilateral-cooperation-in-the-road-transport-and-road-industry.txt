ভারত ও রাশিয়ার মধ্যে সড়ক পরিবহণ ও সড়ক শিল্পক্ষেত্রে দ্বিপাক্ষিক সহযোগিতা সংক্রান্ত একটি সমঝোতাপত্র স্বাক্ষরের প্রস্তাবে আজ (তেসরা অক্টোবর) অনুমোদন দিল কেন্দ্রীয় মন্ত্রিসভা।
প্রধানমন্ত্রী শ্রী নরেন্দ্র মোদীর পৌরোহিত্যে মন্ত্রিসভার বৈঠকে গৃহীত এই সিদ্ধান্ত অনুযায়ী সমঝোতাপত্রটি রাশিয়ার রাষ্ট্রপতির আগামী ভারত সফরের সময় স্বাক্ষরিত হবে।
পরিবহণ ও মহাসড়ক ক্ষেত্রে সহযোগিতার জন্য দু’দেশের পক্ষ থেকে এই সমঝোতাপত্র তৈরি করা হয়।
এর ফলে, দু’দেশের সড়ক পরিবহণ ও সড়ক শিল্পের বিকাশ ঘটবে উপকৃত হবে এবং রাশিয়ার সঙ্গে ইন্টেলিজেন্ট ট্রান্সপোর্ট সিস্টেমের ক্ষেত্রে একটি দীর্ঘমেয়াদি ও কার্যকর দ্বিপাক্ষিক সম্পর্ক গড়তে সাহায্য করবে।
প্রসঙ্গত, উপগ্রহ-ভিত্তিক টোল ব্যবস্থা রূপায়ণের জন্য রাশিয়া প্রযুক্তিগত ব্যবস্থা তৈরি করেছে।
একইভাবে, ঐ দেশ ইন্টেলিজেন্ট ট্র্যাফিক নিয়ন্ত্রণ ব্যবস্থাও গড়ে তুলেছে।
সড়ক পরিবহণের প্রযুক্তির ক্ষেত্রে রাশিয়ার প্রমাণিত অভিজ্ঞতার ফলে ভারত লাভবান হবে।
****
CG/SC/DM/
