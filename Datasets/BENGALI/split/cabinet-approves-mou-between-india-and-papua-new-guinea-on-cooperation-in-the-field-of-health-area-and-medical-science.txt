স্বাস্থ্য পরিচর্যা ও চিকিৎসা-বিজ্ঞানের ক্ষেত্রে পারস্পরিক সহযোগিতার লক্ষ্যে ভারত ও পাপুয়া নিউ গিনি-র মধ্যে এক মউ স্বাক্ষরের প্রস্তাবে অনুমোদন দিল কেন্দ্রীয় মন্ত্রিসভা।
বুধবার প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে এই অনুমোদনদানের সিদ্ধান্ত নেওয়া হয়।
মউটি স্বাক্ষরিত হলে ভারতের স্বাস্থ্য ও পরিবারকল্যাণ মন্ত্রক এবং পাপুয়া নিউ গিনি-র স্বাস্থ্য ও এইচআইভি/এড্‌স মন্ত্রক যৌথ অংশীদারিত্বের মধ্য দিয়ে দু’দেশের স্বাস্থ্যক্ষেত্রে সহযোগিতার প্রসার ঘটাতে পারবে।
শুধু তাই নয়, এর মাধ্যমে দুটি দেশের মৈত্রী সম্পর্কও আরও নিবিড় হয়ে উঠবে।
PG/SKD/DM/S
