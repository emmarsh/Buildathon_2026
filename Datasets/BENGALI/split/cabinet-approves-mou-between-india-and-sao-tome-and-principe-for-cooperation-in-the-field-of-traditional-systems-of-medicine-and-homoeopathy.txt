সনাতন চিকিৎসা ব্যবস্হা এবং হোমিওপ্যাথি ক্ষেত্রে সহযোগিতার ব্যাপারে ভারত এবং সাও টোমে ও প্রিন্সিপের মধ্যে স্বাক্ষরিত সমঝোতাপত্রটি অনুমোদন করল কেন্দ্রীয় মন্ত্রিসভা।
আজ প্রধানমন্ত্রী শ্রী নরেন্দ্র মোদীর পৌরহিত্যে মন্ত্রিসভার বৈঠকটি হয়।
সমঝোতাপত্রটি স্বাক্ষরিত হয়েছে এ বছর মার্চ মাসে।
এই অনুমোদনের ফলে, সনাতন চিকিৎসা ব্যবস্হার ক্ষেত্রে দু’দেশের মধ্যে দ্বিপাক্ষিক সম্পর্ক বৃদ্ধি পাবে।
প্রসঙ্গত, আর্য়ুবেদ, যোগ, প্রাকৃতিক চিকিৎসা, উনানি, সিদ্ধা ও হোমিওপ্যাথির মতন সনাতন চিকিৎসা ব্যবস্হা সারা বিশ্বে ছড়িয়ে দেওয়ার জন্য ভারতের আয়ুষ মন্ত্রক তৎপর।
ইতিমধ্যে মালেশিয়া, ত্রিনিদাদ ও টোবাগো, হাঙ্গেরি, বাংলাদেশ, নেপাল, মরিশাস, মঙ্গোলিয়া, ইরান সরকারের সঙ্গে এ বিষয়ে সমঝোতাপত্র স্বাক্ষরিত হয়েছে।
শ্রীলঙ্কার সঙ্গে এ বিষয়ে আরও একটি সমঝোতাপত্র স্বাক্ষরের প্রস্তাবও রয়েছে।
***
SSS/NS/…
