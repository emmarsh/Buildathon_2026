একুশ শতকে ভারতের উত্থানে তিনি বিশেষভাবে খুশি।
তারুণ্যের শক্তি, তারুণ্যের স্বপ্ন এবং তারুণ্যের সংকল্প নিয়ে ভারত আজ নিজেকে প্রতিষ্ঠিত করেছে।
শুক্রবার লক্ষ্ণৌ’তে বাবাসাহেব ভীমরাও আম্বেকর বিশ্ববিদ্যালয়ের ষষ্ঠ সমাবর্তন অনুষ্ঠানে ভাষণদানকালে একথা বলেন প্রধানমন্ত্রী শ্রী নরেন্দ্র মোদী।
হায়দরাবাদে এক ছাত্রের সাম্প্রতিক আত্মহত্যার ঘটনার উল্লেখ করে প্রধানমন্ত্রী বলেন, মৃত ছাত্রের পরিবারের যন্ত্রণা তিনি বুঝতে ও অনুভব করতে পারছেন।
কারণ যাই ঘটুক না কেন, একজন মা তাঁর সন্তানকে হারালেন।
ভারতমাতা প্রকৃত অর্থেই হারালেন তাঁর এক সন্তানকে।
তাঁর সরকার বাবাসাহেব আম্বেদকর নির্দেশিত পথই অনুসরণ করবে বলে প্রতিশ্রুতি দেন প্রধানমন্ত্রী।
তিনি বলেন, তাঁর সরকার এমন এক পরিবেশ গড়ে তুলতে চায়, যেখানে যে কোনও সমস্যারই সমাধান সম্ভব।
ডঃ আম্বেদকর কিভাবে শিক্ষার ওপর বিশেষ গুরুত্ব আরোপ করেছিলেন এবং হাজার প্রতিকূলতা সত্ত্বেও কিভাবে তিনি তাঁর লক্ষ্য পূরণে সফল হয়েছিলেন প্রসঙ্গত তারও উল্লেখ করেন প্রধানমন্ত্রী।
তিনি বলেন, দেশে ফেরার সংকল্প নিয়ে ডঃ আম্বেদকর ভারতে প্রত্যাবর্তন করেন এবং সমাজের দুর্বলতর শ্রেণীর কল্যাণে তাঁর জীবন উৎসর্গ করেন।
সমাবর্তনে উপস্থিত ছাত্র-যুবদের ডঃ আম্বেদকরের দৃষ্টান্ত অনুসরণের আহ্বান জানান প্রধানমন্ত্রী।
দরিদ্র ও অবহেলিতদের সেবায় উদ্যোগী হওয়ার পরামর্শ দেন তিনি।
বিশ্ববিদ্যালয়ের ছাত্রদের কাজকর্ম সংক্রান্ত অত্যাধুনিক কেন্দ্রটির শিল্যান্যাস করেন প্রধানমন্ত্রী।
PG/SKD/SB
