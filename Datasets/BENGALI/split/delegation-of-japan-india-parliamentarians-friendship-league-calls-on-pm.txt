আগামীদশকগুলির জন্য বলিষ্ঠ সহযোগিতার এক দৃঢ় ভিত্তি গড়ে তুলেছে ভারত ও জাপান।
আজ এখানেজাপান-ভারত সংসদীয় মৈত্রী লিগ-এর এক প্রতিনিধি দলের সঙ্গে সাক্ষাৎকারকালে একথাবলেন প্রধানমন্ত্রী শ্রী নরেন্দ্র মোদী।
মিঃ হিরোয়ুকি হোসোদা’র নেতৃত্বে পাঁচসদস্যের এই প্রতিনিধি দলে ছিলেন মিঃ কাটসুয়া ওকাদা, মিঃ মাসাহারু নাকাগাওয়া, মিঃনাওকাজু তাকেমোতো এবং মিঃ ইয়োশিয়াকি ওয়াদা।
গত ১৮ সেপ্টেম্বর জম্মু ও কাশ্মীরেরউরি’তে জঙ্গিহানায় প্রাণহানির ঘটনায় শোক ও সমবেদনা প্রকাশ করেন মৈত্রী লিগ-এরসদস্যরা।
বিশ্ব জুড়ে সন্ত্রাসের হুমকির পরিপ্রেক্ষিতে ভারতের প্রধানমন্ত্রী যেআন্তর্জাতিক সহযোগিতার আহ্বান জানিয়েছেন, তাকে স্বাগত জানান লিগ-এর প্রতিনিধিরা।একই সঙ্গে, সন্ত্রাসের মদতদাতাদের বিচ্ছিন্ন করে তোলার লক্ষ্যে সুসংবদ্ধপ্রচেষ্টার ডাক দেওয়ার জন্যও শ্রী নরেন্দ্র মোদীকে সমর্থন করেন তাঁরা।
ভারত ওজাপানের মধ্যে সম্পর্ককে আরও জোরদার করে তোলার লক্ষ্যে জাপানে বলিষ্ঠ জনমত গড়ে উঠছেবলে লিগ-এর সদস্যরা অবহিত করেন ভারতের প্রধানমন্ত্রীকে।
একই সঙ্গে, এই সহযোগিতারসূত্র ধরে উচ্চগতির রেল সহ উচ্চ প্রযুক্তিগত সহযোগিতার সাফল্যের ঘটনাকেও স্বাগতজানান তাঁরা।
প্রত্যুত্তরেগত বছর জাপানের প্রধানমন্ত্রী মিঃ আবের ভারত সফরের স্মৃতিচারণা করে শ্রী মোদীবলেন, দ্বিপাক্ষিক সম্পর্কের ক্ষেত্রে ঐ সফর ছিল এক দিকচিহ্ন বিশেষ।
প্রসঙ্গত,২০১৪ সালে তাঁর নিজের জাপান সফরের কথাও উল্লেখ করেন ভারতের প্রধানমন্ত্রী।
ঐ সময়জাপান-ভারত সংসদীয় মৈত্রী লিগ-এর সদস্যদের সঙ্গে তাঁর আলোচনা ও মতবিনিময়ের কথাওস্মরণ করেন তিনি।
অদূর ভবিষ্যতে তিনি আবার জাপান সফরের জন্য আগ্রহের সঙ্গে অপেক্ষাকরছেন বলেও প্রতিনিধি দলকে অবহিত করেন শ্রী নরেন্দ্র মোদী।
PG/SKDSB
