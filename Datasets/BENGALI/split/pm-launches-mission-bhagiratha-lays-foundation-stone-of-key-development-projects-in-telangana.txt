দেশের সার্বিক বিকাশের লক্ষ্যে সহযোগিতামূলক যুক্তরাষ্ট্রীয় ব্যবস্থার ওপর গুরুত্ব আরোপ করেছেন প্রধানমন্ত্রী শ্রী নরেন্দ্র মোদী ।
তিনি বলেছেন যে এইলক্ষ্য পূরণে কেন্দ্র ও রাজ্যগুলি এখন একযোগে কাজ করে চলেছে।
রবিবার,তেলেঙ্গানার মেডক জেলার গজওয়েল-এ কোমাতিবান্দা গ্রামে ‘মিশন ভগীরথ’-এর আনুষ্ঠানিকসূচনা উপলক্ষে আয়োজিত এক সমাবেশে ভাষণ দিচ্ছিলেন প্রধানমন্ত্রী।
উন্নয়ন প্রকল্পেরঅঙ্গ হিসেবে কয়েকটি গুরুত্বপূর্ণ কর্মসূচিরও সূচনা করেন তিনি ভিত্তিপ্রস্তরের আবরণউন্মোচনের মাধ্যমে।
কর্মসূচিগুলির মধ্যে রয়েছে – রামগুন্ডাম-এ এনটিপিসি-র ১,৬০০মেগাওয়াট ক্ষমতাসম্পন্ন একটি তাপবিদ্যুৎ উৎপাদনকেন্দ্র, ঐ অঞ্চলেরই একটি সারপ্রকল্পের পুনরুজ্জীবন, ওয়ারাঙ্গালে কালোজি নারায়ণ রাও স্বাস্থ্যবিজ্ঞানবিশ্ববিদ্যালয়স্থাপন এবং মনোহরাবাদ-কথাপল্লী রেলপথ প্রকল্প।
আদিলাবাদ জেলার জয়পুরে সিঙ্গারেনিকোলিয়ারির ১,২০০ মেগাওয়াট উৎপাদন ক্ষমতাসম্পন্ন তাপবিদ্যুৎ কেন্দ্রও তিনি এইউপলক্ষে উৎসর্গ করেন জাতির উদ্দেশে।
রাজ্যেরসাধারণ মানুষের আশা-আকাঙ্ক্ষা পূরণে তেলেঙ্গানা সরকার যে সমস্ত উদ্যোগ গ্রহণ করেছেতারও বিশেষ প্রশংসা করেন প্রধানমন্ত্রী।
‘মিশন ভগীরথ’-এর সূচনায় রাজ্য সরকারেরসক্রিয় ভূমিকারও সপ্রশংস উল্লেখ করেন তিনি।
রাজ্যবাসীর কাছে পানীয় জলের সুযোগসম্প্রসারণের লক্ষ্যেই এই মিশনের সূচনা বলে উল্লেখ করে প্রধানমন্ত্রী বলেন যেতেলেঙ্গানার মুখ্যমন্ত্রী শ্রী কে চন্দ্রশেখর রাও যখনই তাঁর সঙ্গে সাক্ষাৎকারেমিলিত হতেন, তখনই তিনি রাজ্যের উন্নয়ন ও জলের সুষম যোগান ও বন্টনের কথাই বারবারউল্লেখ করতেন।
জলের গুরুত্ব ও প্রয়োজনীয়তার কথা উল্লেখ করে প্রধানমন্ত্রী বলেন, দেশেরসকল নাগরিকের উচিত জল সংরক্ষণের কাজে উদ্যোগ গ্রহণ করা।
নতুনরেলপথ প্রকল্পের শিলান্যাস প্রসঙ্গে প্রধানমন্ত্রী বলেন, সংশ্লিষ্ট এলাকারজনসাধারণের এক দীর্ঘদিনের দাবি ও প্রত্যাশা এখন পূরণ হতে চলেছে।
অন্যদিকে, সারপ্রকল্পটিতে উপকৃত হবেন দেশের কৃষক-সাধারণ।
বিদ্যুৎ ক্ষেত্রের সংস্কার, জলসেচইত্যাদি প্রসঙ্গও উঠে আসে প্রধানমন্ত্রীর ভাষণে।
অন্যদিকে, রেল সংযোগেরসঙ্গেঅর্থনৈতিক অগ্রগতি কিভাবে যুক্ত সে কথাও ব্যাখ্যা করেন শ্রী নরেন্দ্র মোদী।
ভেক্‌ধারীগো-রক্ষকদের সম্পর্কে রাজ্যবাসীকে সতর্ক থাকতে বলেন প্রধানমন্ত্রী।
রাজ্য সরকারকেএই ধরনের অপরাধীদের বিরুদ্ধে কড়া ব্যবস্থার নেওয়ারও পরামর্শ দেন তিনি।
PG/SKD/DM/
