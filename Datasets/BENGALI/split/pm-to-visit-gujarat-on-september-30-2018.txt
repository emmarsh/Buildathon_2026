প্রধানমন্ত্রী শ্রী নরেন্দ্র মোদী আগামী ৩০ সেপ্টেম্বর গুজরাট সফর করবেন।
গুজরাটের আনন্দে প্রধানমন্ত্রী একটি আধুনিক খাদ্য প্রক্রিয়াকরণকেন্দ্র সহ আমুলের একটি অত্যাধুনিক চকোলেট কারখানার উদ্বোধন করবেন।
এরপর, তিনি আনন্দ কৃষি বিশ্ববিদ্যালয়ের ইনক্যুবেশন সেন্টার তথা খাদ্য প্রক্রিয়াকরণ ক্ষেত্রের একটি উৎকর্ষ কেন্দ্রেরও সূচনা করবেন।
মুজকুভা গ্রামে সৌর সমবায় সমিতিরও যাত্রা সূচনা করবেন তিনি।
আনন্দ ও খটরাজে তিনি আমূল উৎপাদন কেন্দ্রের সম্প্রসারণের শিলান্যাস করবেন।
এছাড়াও, এক জনসভায় তিনি ভাষণ দেবেন।
প্রধানমন্ত্রী এরপর অঞ্জার সফর করবেন।
তিনি সেখানে মুন্দ্রা এলএনজি টার্মিনাল, আঞ্জার মুন্দ্রা পাইপলাইন উদ্বোধন করবেন।
এই উপলক্ষে এক জনসভাতেও ভাষন দেবেন তিনি।
রাজকোটে পৌঁছানোর পর প্রধানমন্ত্রী সেখানে মহাত্মা গান্ধী সংগ্রহালয়ের উদ্বোধন করবেন।
রাজকোটের আলফ্রেড উচ্চ বিদ্যালয়ে এই সংগ্রহালয় গড়ে তোলা হয়েছে।
মহাত্মা গান্ধী হিসেবে পরিচিত হওয়ার বছরগুলিতে এই সংগ্রহালয়ের ভূমিকা ছিল গুরুত্বপূ্র্ণ।
এই সংগ্রহালয়টি গান্ধী দর্শন, তাঁর মূল্যবোধে এবং দর্শন সম্বন্ধে সচেতনতা প্রসারের কাজ করবে।
এরপর, প্রধানমন্ত্রী ৬২৪টি বাড়ির একটি সরকারি আবাসন প্রকল্পের সূচনা করবেন।
এছাড়াও, তিনি ২৪০টি উপকৃত পরিবারের ‘ই-গৃহ প্রবেশ’ অনুষ্ঠান প্রত্যক্ষ করবেন।
নতুন দিল্লী ফিরে আসার আগে প্রধানমন্ত্রী মহাত্মা গান্ধী সমগ্রহালয়েও যাবেন।
CG/BD/NS/
