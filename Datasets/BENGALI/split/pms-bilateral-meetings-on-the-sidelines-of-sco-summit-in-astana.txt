আস্তানায়এসসিও শীর্ষ বৈঠকের পাশাপাশি, কাজাখস্তান, চিন এবং উজবেকিস্তানের নেতৃবৃন্দেরসঙ্গে পৃথক পৃথকভাবে দ্বিপাক্ষিক বৈঠকে মিলিত হলেন ভারতের প্রধানমন্ত্রী শ্রীনরেন্দ্র মোদী।
বৃহস্পতিবার,কাজাখস্তানের প্রেসিডেন্ট নূরসুলতান নাজারবায়েভের সঙ্গে এক বৈঠকে ২০১৭-১৮ সালেরজন্য রাষ্ট্রসঙ্ঘের নিরাপত্তা পরিষদে সদস্য পদ লাভ করায় কাজাখস্তানকে অভিনন্দিতকরেন।
প্রেসিডেন্ট নাজারবায়েভ আন্তরিকতার সঙ্গেই স্বাগত সম্ভাষণ জানান ভারতেরপ্রধানমন্ত্রীকে।
এর আগে, ২০১৫ সালে শ্রী মোদীর কাজাখস্তান সফরের কথাও স্মরণ করেনতিনি।
ঐ সফরকালে গৃহীত সিদ্ধান্ত এবং সম্পাদিত চুক্তিগুলির বাস্তবায়নের বিষয়টিপর্যালোচনা করেন দুই নেতাই।
কাজাখস্তান বর্তমানে ভারতে বৃহত্তম ইউরেনিয়ামসরবরাহকারী একটি দেশ।
এর পরিপ্রেক্ষিতে পারস্পরিক অংশীদারিত্বের সম্পর্ককে আরওএগিয়ে নিয়ে যাওয়ার প্রশ্নে দুই নেতাই সহমত পোষণ করেন।
হাইড্রো কার্বন ক্ষেত্রেসহযোগিতা প্রসারের বিষয়টি নিয়েও তাঁরা পরস্পরের সঙ্গে আলোচনা ও মতবিনিময় করেনএদিনের সাক্ষাৎকার বৈঠকে।
আন্তর্জাতিকসৌর সমঝোতার সদস্যপদে অন্তর্ভুক্তির লক্ষ্যে কাজাখস্তানকে আমন্ত্রণ জানান ভারতেরপ্রধানমন্ত্রী।
দুটি দেশের মধ্যে সংযোগ ও যোগাযোগ আরও বাড়িয়ে তোলার গুরুত্বেরবিষয়টিও এদিন স্থান পায় দুই নেতার আলোচনার মধ্যে।
এর পরিপ্রেক্ষিতে ইরানের চাবাহারবন্দরের মাধ্যমে যোগাযোগ প্রসারের কথাও বলেন তাঁরা।
দিল্লি ও আস্তানার মধ্যে যেখুব শীঘ্রই দুটি বিমান পরিবহণ ব্যবস্থা চালু হতে চলেছে সে প্রসঙ্গেও এদিন আলোচনাহয় তাঁদের মধ্যে।
চিনেরপ্রেসিডেন্ট মিঃ জি জিনপিং-এর সঙ্গে এদিন এক আন্তরিক ও ইতিবাচক সাক্ষাৎকারে মিলিতহন শ্রী নরেন্দ্র মোদী।
এসসিও-তে ভারতের অন্তর্ভুক্তিকে সমর্থন জানানোর জন্য তিনিধন্যবাদ জানান মিঃ জিনপিং-কে।
বর্তমান বিশ্বে বহু পক্ষের অস্তিত্ব যেমন এক বাস্তবসত্য, অন্যদিকে তেমনই বিশ্ব জুড়ে প্রতিনিয়ত চলেছে এক অনিশ্চয়তার পরিবেশ ।
এই পরিস্থিতিতে ভারত-চিন সম্পর্ক যে স্থিতিশীলতার পক্ষে বিশেষভাবেগুরুত্বপূর্ণ সে কথা স্বীকার করেন দুই নেতাই।
তাঁরা বলেন, ভারত ও চিন উভয়েরইএকযোগে কাজ করে যাওয়া উচিৎ।
বাণিজ্য, বিনিয়োগ, যোগাযোগ এবং যুব ও সংস্কৃতি বিনিময়কর্মসূচি সহ বিভিন্ন বিষয় উঠে আসে দুই নেতার আলোচনাকালে।
উজবেকিস্তানেরপ্রেসিডেন্ট সভকাত মির্জিওয়েভ-এর সঙ্গেও এক হৃদ্য পরিবেশে আলোচনা ও মতবিনিময় করেনভারতের প্রধানমন্ত্রী।
অর্থনীতি, বাণিজ্য এবং স্বাস্থ্য সহ বিভিন্ন ক্ষেত্রে দুটিদেশের মধ্যে ঘনিষ্ঠ সম্পর্ক প্রসারের ওপর গুরুত্ব দেন তাঁরা।
PG/SKD/DM
