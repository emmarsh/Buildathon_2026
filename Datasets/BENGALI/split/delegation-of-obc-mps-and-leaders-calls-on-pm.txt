অন্যান্য অনগ্রসর শ্রেণীর (ওবিসি) সাংসদ ও বিজেপি নেতাদের একটি প্রতিনিধিদল মঙ্গলবার নতুন দিল্লিতে প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করে।
প্রতিনিধিদলের সদস্যরা অন্যান্য অনগ্রসর শ্রেণী কমিশনকে সাংবিধানিক মর্যাদা প্রদান করার জন্য প্রধানমন্ত্রীকে ধন্যবাদ দেন।
সদস্যরা বলেছেন, এই ঐতিহাসিক পদক্ষেপ ওবিসি সম্প্রদায়কে শক্তিশালী করতে সাহায্য করবে।
প্রতিনিধিদলটির সদস্যদের সহায়তা ও সমর্থনের জন্য প্রধানমন্ত্রী তাঁদের ধন্যবাদ জানান।
বিশেষ করে, তৃণমূল-স্তরে ওবিসি সম্প্রদায়ের আরও উন্নয়নের জন্য নিরবচ্ছিন্ন কাজ করে যেতে প্রধানমন্ত্রী প্রতিনিধিদলটিকে উৎসাহিত করেন।
ওবিসি সম্প্রদায়ের মানুষের অধিকার সম্বন্ধে সচেতন করে তোলার জন্য প্রধানমন্ত্রী প্রতিনিধিদলটির প্রতি আহ্বান জানান।
সাক্ষাৎকালে কেন্দ্রীয় মন্ত্রী শ্রী ধর্মেন্দ্র প্রধান ও শ্রী সন্তোষ কুমার গাঙ্গোয়ার সেখানে উপস্থিত ছিলেন।
SSS/BD/SB
