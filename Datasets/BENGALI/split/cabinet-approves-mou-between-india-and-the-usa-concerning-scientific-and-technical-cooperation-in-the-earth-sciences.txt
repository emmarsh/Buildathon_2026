নতুন দিল্লীতে প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৃহস্পতিবারের (৬ ডিসেম্বর) বৈঠক অনুষ্ঠিত হয়।
এই বৈঠকে ভারত ও মার্কিন যুক্তরাষ্ট্রের মধ্যে ভূ-বিজ্ঞান ক্ষেত্রে বৈজ্ঞানিক ও প্রযুক্তিগত সহযোগিতার লক্ষ্যে স্বাক্ষরিত সমঝোতাপত্র বা মউ সম্পর্কে মন্ত্রিসভাকে অবহিত করা হয়।
উল্লেখ করা যেতে পারে, দুই দেশের মধ্যে গত ১ নভেম্বর এই সমঝোতাপত্র স্বাক্ষরিত হয়েছিল।
এই সমঝোতার ফলে দুই দেশের সংশ্লিষ্ট ক্ষেত্রের প্রতিষ্ঠানগুলির মধ্যে বিশেষজ্ঞ বিনিময়ের পাশাপাশি বিজ্ঞান ক্ষেত্রে সর্বাধুনিক প্রযুক্তির প্রয়োগ সহজ হয়ে উঠবে।
সমঝোতা অনুযায়ী, যে সমস্ত ক্ষেত্রকে সহযোগিতার জন্য চিহ্নিত করা হয়েছে তার মধ্যে রয়েছে –বাস্তুতন্ত্র; জলবায়ু পরিবর্তন এবং ভূমির ব্যবহারে বদল; শক্তি; খনিজ; পরিবেশ; প্রাকৃতিক বিপর্যয়, ঝুঁকি এবং স্বাভাবিক প্রাকৃতিক পরিবেশ ফিরিয়ে আনা নিয়ে মূল্যায়ন; জলসম্পদ প্রভৃতি।
দুই দেশের মধ্যে বিভিন্ন ক্ষেত্রে চালু কর্মসূচিগুলির সঙ্গে সঙ্গতি বজায় রেখেই স্বাক্ষরিত এই সমঝোতাপত্রের বিষয়গুলি রূপায়িত হবে।
SSS/BD/DM
