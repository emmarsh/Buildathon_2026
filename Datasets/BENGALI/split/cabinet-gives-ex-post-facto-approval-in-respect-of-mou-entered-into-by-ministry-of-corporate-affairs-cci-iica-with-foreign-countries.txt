বিভিন্ন দেশ ও আন্তর্জাতিক সংস্থাগুলির সঙ্গে কেন্দ্রীয় কর্পোরেট বিষয়ক মন্ত্রক, কম্পিটিশন কমিশন অফ ইন্ডিয়া (সি সি আই) এবং কর্পোরেট বিষয় সংক্রান্ত ভারতীয় সংস্থার (আই আই সি এ) মধ্যে সম্পাদিত চুক্তিগুলিকে কর্মপরবর্তী অনুমোদন দিল কেন্দ্রীয় মন্ত্রিসভা।প্রধানমন্ত্রী শ্রী নরেন্দ্র মোদীর নেতৃত্বে কেন্দ্রীয় মন্ত্রিসভার বৈঠকটি আজ এখানে অনুষ্ঠিত হয়।
যে সমস্ত দেশ ও সংস্থার সঙ্গে ভারতের এই মউ ইতিমধ্যেই স্বাক্ষরিত হয়েছে সেগুলি হল – নেদারল্যান্ডস, রাশিয়া, অস্টেলিয়া, কানাডা, যুক্তরাজ্য, জর্জ ওয়াশিংটন বিশ্ববিদ্যালয়, ইউরোপিয়ান ইউনিয়ন ইত্যাদি।
এই মউ স্বাক্ষরের ফলে পারস্পরিক জ্ঞান ও তথ্যের বিনিময়, প্রযুক্তিগত সহযোগিতার প্রসার, অভিজ্ঞতা বিনিময় এবং সংশ্লিষ্ট অন্যান্য ক্ষেত্রে সহযোগিতা আরও জোরদার হয়ে উঠবে।মউ-এর আওতায় বিভিন্ন প্রকল্পের বাস্তবায়নের বিষয়টি দেখভাল করবে সংশ্লিষ্ট দ্বিপাক্ষিক কার্যনির্বাহী গোষ্ঠী।
PG/SKD/DM
