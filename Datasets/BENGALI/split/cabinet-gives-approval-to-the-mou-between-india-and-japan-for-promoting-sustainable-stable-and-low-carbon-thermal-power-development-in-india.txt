ভারতে এমনভাবে স্থায়ী তাপবিদ্যুৎ প্রকল্প গড়ে তোলা হবে যেখানে কার্বন নির্গমনের মাত্রা থাকবে সুনিয়ন্ত্রণের মধ্যে।
এই লক্ষ্যে ভারত ও জাপানের মধ্যে স্বাক্ষরিত মউটি আজ কর্মপরবর্তী অনুমোদন লাভ করল কেন্দ্রীয় মন্ত্রিসভার বৈঠকে।
প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত হয় এই বৈঠক।
ভারত ও জাপানের মধ্যে এই মউ স্বাক্ষরের ফলে তাপবিদ্যুৎ উৎপাদনের বিষয়টিকে স্থায়ী ও নিরন্তর করে তোলা সম্ভব হবে।
শুধু তাই নয়, সংশ্লিষ্ট প্রকল্পগুলি থেকে কার্বন নির্গমনের মাত্রাও হবে যথেষ্ট কম।
বিদ্যুৎ উৎপাদন ক্ষেত্রটির বিকাশ ও উন্নয়নের লক্ষ্যে ভারত-জাপান সহযোগিতার প্রাথমিক পর্বে এ সম্পর্কে সমীক্ষার কাজও চালানো হয়।
দেশের তাপবিদ্যুৎ প্রকল্পগুলিতে বিশুদ্ধ কয়লা প্রযুক্তির প্রয়োগ ও ব্যবহার এবং তাপবিদ্যুৎ উৎপাদন ব্যবস্থাকে আরও আধুনিক করে তোলার লক্ষ্যে পরস্পরের সঙ্গে সহযোগিতা করে যাবে ভারত ও জাপান।
PG/SKD/DM/
