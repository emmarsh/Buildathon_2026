প্রধানমন্ত্রী শ্রী নরেন্দ্র মোদী আজ (২২শে সেপ্টেম্বর) ওড়িশায় সফর করেন।
তালচেরে তালচের সার কারখানার পুনরুজ্জীবনের কাজের সূচনা উপলক্ষে তিনি একটি ফলকের আবরণ উন্মোচন করেন।
অনুষ্ঠানে সার কারখানাটিতে পুনরায় কাজ শুরু হওয়ায় প্রধানমন্ত্রী সন্তোষ প্রকাশ করেন।
তিনি বলেন, বহু আগেই যে স্বপ্ন পূরণ করা যেত সেটি আমরা আজ পূরণ করছি।
তিনি বলেন, সরকারের লক্ষ্য হল ভারতকে নতুন উচ্চতায় নিয়ে যাওয়া।
সার কারখানার মতো প্রকল্পগুলি ভারতের বিকাশের কেন্দ্রবিন্দু বলে প্রধানমন্ত্রী উল্লেখ করে বলেন এই কারখানায় সর্বাধুনিক প্রযুক্তি ব্যবহার করা হবে।
ঝাড়সুগুদায় প্রধানমন্ত্রী ঝাড়সুগুদা বিমানবন্দরের উদ্বোধন করেন এবং ঝাড়সুগুদা থেকে রায়পুরগামী প্রথম বিমানের যাত্রার সূচনা করেন।
তিনি গর্জনবহাল কয়লাখনিটিও জাতির উদ্দেশে উৎসর্গ করেন।
উৎসর্গ করেন ঝাড়সুগুদা-বারাপালি-সারদেগা রেল সংযোগও।
দুলাঙ্গা কয়লাখনিতে কয়লা উৎপাদন এবং সেখান থেকে কয়লা পরিবহণ শুরু হওয়ায় সেই মুহূর্তটিকে স্মরণে রাখতেও একটি ফলকের আবরণ উন্মোচন করেন প্রধানমন্ত্রী।
এই উপলক্ষে প্রধানমন্ত্রী বলেন, ঝাড়সুগুদা বিমানবন্দর এবং অন্যান্য প্রকল্পের উদ্বোধন করতে পেরে তিনি খুশি।
এর ফলে ওড়িশাবাসী বিশেষভাবে উপকৃত হবেন।
তিনি বলেন, ভারতের উড়ান ক্ষেত্রে দ্রুত রূপান্তর ঘটছে এবং ১২৫ কোটি ভারতবাসীর জন্য তা যথেষ্ট ইতিবাচক ব্যাপার।
ঝাড়সুগুদা বিমানবন্দরটির যথাযথ অবস্থান ওড়িশার মানুষজনের চাহিদা পূরণ করবে বলে শ্রী মোদী মন্তব্য করেন।
তিনি বলেন, সার্বিক উন্নয়নের মূলে রয়েছে যোগাযোগ ব্যবস্থা।
সারা দেশে যোগাযগ ব্যবস্থা বাড়িয়ে তোলার জন্য সরকার বিশেষভাবে উদ্যোগ নিয়েছে বলে প্রধানমন্ত্রী উল্লেখ করেন।
CG/SSS/DM
