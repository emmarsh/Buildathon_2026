কেন্দ্রীয় বিদেশ মন্ত্রকের ইন্টারপ্রেটর ক্যাডারের যুগ্ম সচিব পর্যায়ের সমতুল দুটি পদ সৃষ্টির প্রস্তাবে অনুমোদন দিল কেন্দ্রীয় মন্ত্রিসভা।
প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত মন্ত্রিসভার বৈঠকে আজ এই অনুমোদনদানের সিদ্ধান্ত গ্রহণ করা হয়।
মন্ত্রিসভার এই সিদ্ধান্তের পরিপ্রেক্ষিতে বিদেশ মন্ত্রকের ইন্টারপ্রেটর ক্যাডারের বিশেষজ্ঞদের দক্ষতা ও কার্যক্ষমতা আরও বৃদ্ধি পাওয়ার পাশাপাশি ইন্টারপ্রেটরদের উন্নততর প্রশিক্ষণদানের সুযোগও সম্প্রসারিত হবে।
বর্তমানে বিশ্বের বিভিন্ন দেশের সঙ্গে ভারতের উচ্চপর্যায়ের দ্বিপাক্ষিক এবং বহুপাক্ষিক কর্মপ্রচেষ্টার পরিপ্রেক্ষিতে মন্ত্রিসভার আজকের এই সিদ্ধান্ত ইন্টারপ্রেটরের চাহিদা ও প্রয়োজন মেটাতে অনেকটাই সাহায্য করবে বলে আশা করা হচ্ছে।
SSS/SKD/DM/
