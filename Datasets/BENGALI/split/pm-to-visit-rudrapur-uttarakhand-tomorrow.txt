প্রধানমন্ত্রী শ্রী নরেন্দ্র মোদী আগামীকাল উত্তরাখন্ডের রুদ্রপুর সফরে যাবেন।
এই সফরকালে তিনি রাজ্য সুসংহত সমবায় উন্নয়ন প্রকল্পটির সূচনা করবেন এবং একইসঙ্গে দীনদয়াল উপাধ্যায় কৃষক কল্যাণ প্রকল্পের নির্বাচিত সুফলভোগীদের ঋণ সংক্রান্ত চেক প্রদান করবেন।
সুসংহত সমবায় উন্নয়ন প্রকল্পটির লক্ষ্য হল সমবায়, কৃষিক্ষেত্র এবং সংশ্লিষ্ট ক্ষেত্রগুলির বিকাশ ঘটিয়ে উত্তরাখন্ডে দ্রুত গ্রামীণ অর্থনীতির বিকাশ ঘটানো।
এই প্রকল্পটি কৃষি এবং সংশ্লিষ্ট ক্ষেত্রের সঙ্গে যুক্ত মানুষজনকে পর্যাপ্ত সহায়তা দেবার মাধ্যমে উত্তরাখন্ডের পাহাড়ী এলাকা থেকে জোড় করে স্হানান্তরের সম্ভাবনাকে অনেকটাই রোধ করবে।
প্রধানমন্ত্রী এই প্রকল্পেরই প্রথম কিস্তি হিসেবে উত্তরাখন্ডের মুখ্যমন্ত্রীর হাতে ১০০ কোটি টাকার একটি চেক তুলে দেবেন।
শ্রী মোদী একইসঙ্গে দীনদয়াল উপাধ্যায় কৃষক কল্যাণ প্রকল্পের নির্বাচিত সুফলভোগীদের মধ্যে ঋণ সংক্রান্ত চেক বন্টন করবেন।
প্রসঙ্গত, উত্তরাখন্ড প্রশাসনের এই প্রকল্পের আওতায় ১ লক্ষ টাকা পর্যন্ত বহুমুখী ঋণ পাবেন।
২ শতাংশ সুদের হারে কৃষকরা ২০২২-এর মধ্যে উত্তরাখন্ডে কৃষকদের আয় দ্বিগুন করার লক্ষ্যে এই প্রকল্পটি অত্যন্ত গুরুত্বপূর্ণ।
প্রধানমন্ত্রী ২০১৮-র ৭ নভেম্বর উত্তরাখন্ডে ভারতীয় সেনাবাহিনীর জওয়ানদের সঙ্গে দিওয়ালী উদযাপন করার জন্য উপস্হিত ছিলেন।
তিনি উত্তরাখন্ডের হরসিলে ইন্দো-তিব্বত সীমান্ত পুলিশের জওয়ানদের সঙ্গে দিওয়ালী উদযাপন করেছিলেন ঐ দিনটিতে।
ঐ একইদিনে দেরাদুনে ‘গন্তব্য উত্তরাখন্ড : বিনিয়োগকারীদের শীর্ষ সম্মেলন ২০১৮’-য় ভাষণ দেন শ্রী মোদী।
CG/SSS/NS/…
