নতুন দিল্লীতে প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৃহস্পতিবারের (৬ ডিসেম্বর) বৈঠকে ভারত ও উজবেকিস্তানের মধ্যে মহাকাশের শান্তিপূর্ণ ব্যবহার ও অনুসন্ধানের ক্ষেত্রে সহযোগিতা স্থাপন সংক্রান্ত চুক্তি স্বাক্ষরের বিষয়ে প্রধানমন্ত্রীকে জানানো হয়েছে।
১ অক্টোবর, ২০১৮ তারিখে উজবেকিস্তানের রাষ্ট্রপতির ভারত সফরকালে চুক্তিটি স্বাক্ষরিত হয়।
এই চুক্তি স্বাক্ষরের ফলে পৃথিবীর রিমোট সেন্সিং-এর ক্ষেত্র, স্যাটেলাইটের মাধ্যমে যোগাযোগ, স্যাটেলাইট-ভিত্তিক নেভিগেশন ও মহাকাশে অনুসন্ধানের ক্ষেত্রে নতুন নতুন গবেষণার কাজ ও তার ব্যবহারের সম্ভাবনা বৃদ্ধি পাবে।
এর ফলে, মহাকাশ প্রযুক্তি প্রয়োগের ক্ষেত্রে যৌথভাবে কাজ করা সম্ভব হবে যার ফলে মানবজাতি উপকৃত হবে।
এই চুক্তির ভিত্তিতে একটি যৌথ কর্মীগোষ্ঠী গঠিত হবে যা চুক্তির ধারাগুলি নির্দিষ্ট সময়ের মধ্যে প্রয়োগ করার বিষয়ে কর্মপরিকল্পনা তৈরি করবে।
SSS/SC/DM/….
