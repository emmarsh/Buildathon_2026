আজ কেন্দ্রীয় মন্ত্রিসভার বৈঠকে বিজ্ঞান, প্রযুক্তি এবং উদ্ভাবন ক্ষেত্রে ব্রিক্‌স রাষ্ট্রগুলির সঙ্গে মউ স্বাক্ষরের বিষয়টি সম্পর্কে অবহিত করা হয় প্রধানমন্ত্রী শ্রী নরেন্দ্র মোদীকে।
বৈঠকে নেতৃত্ব দেন শ্রী মোদী স্বয়ং।
বিজ্ঞান, প্রযুক্তি ও উদ্ভাবন ক্ষেত্রে এ সম্পর্কিত একটি মউ স্বাক্ষরিত হয় ব্রাজিলের ব্রাসিলিয়ায় গত বছর মার্চ মাসে।
ব্রিক্‌স-এর তৃতীয় আন্তঃমন্ত্রণালয় পর্যায়ের বৈঠক চলাকালীন এই মউটি স্বাক্ষরিত হয়।
ব্রিক্‌স রাষ্ট্রগুলির মধ্যে বিজ্ঞান, প্রযুক্তি ও উদ্ভাবন সংক্রান্ত সহযোগিতা প্রসারের উল্লেখ রয়েছে সম্পাদিত মউটিতে।
মউ স্বাক্ষরের মূল লক্ষ্য হল ব্রিক্‌স রাষ্ট্রগুলির বিজ্ঞান, প্রযুক্তি ও উদ্ভাবন ক্ষেত্রে পারস্পরিক অভিজ্ঞতা বিনিময়ের মাধ্যমে আঞ্চলিক তথা আন্তর্জাতিক ক্ষেত্রে আর্থ-সামাজিক সাধারণ চ্যালেঞ্জগুলির কার্যকর মোকাবিলা করা।
এই সহযোগিতা প্রসারের মাধ্যমে একদিকে যেমন নতুন নতুন জ্ঞান ও অভিজ্ঞতা আহরণ করা যাবে, অন্যদিকে তেমনই উদ্ভাবন, পরিষেবা ও পন্থা-পদ্ধতি স্থির করার বিষয়টিও নানাভাবে উৎসাহিত হবে।
উল্লেখ্য, বিজ্ঞান, প্রযুক্তি ও উদ্ভাবন ক্ষেত্রে মউ স্বাক্ষরের মূল লক্ষ্য ও উদ্দেশ্য পূরণের দায়িত্ব হল ভারতের বিজ্ঞান ও প্রযুক্তি মন্ত্রক সহ বিভিন্ন সদস্য রাষ্ট্রের সংশ্লিষ্ট মন্ত্রক ও দপ্তরের।
PG/SKD/DM
