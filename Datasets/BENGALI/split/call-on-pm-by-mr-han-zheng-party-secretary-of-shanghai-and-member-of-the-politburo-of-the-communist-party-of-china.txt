চিনের কমিউনিস্ট পার্টির পলিটব্যুরো সদস্য তথা সাংহাইয়ের পার্টি সেক্রেটারি মিঃ হ্যান ঝেং বৃহস্পতিবার সাক্ষাৎ করেন প্রধানমন্ত্রী শ্রী নরেন্দ্র মোদীর সঙ্গে।
শ্রী মোদী গত বছর তাঁর চিন সফরকালে সাংহাইতে মিঃ হ্যান ঝেং-এর সঙ্গে বৈঠকের স্মৃতিচারণা করেন।
মিঃ হ্যান ঝেং জানান যে গত বছর প্রধানমন্ত্রী শ্রী মোদীর সাংহাই সফর ভারত সম্পর্কে আগ্রহ বাড়িয়ে তুলেছে তাঁর দেশবাসীর।
শুধু তাই নয়, শ্রী মোদীর সাংহাই সফরের ফলশ্রুতিতে সাংহাই থেকে বহুসংখ্যক মানুষই ভারত সফরে আসছেন।
প্রধানমন্ত্রী শ্রী মোদী বলেন, ‘মুম্বাই-সাংহাই সিস্টার সিটি’ চুক্তিটি ভারতের অর্থনৈতিক রাজধানী ও চিনের মধ্যে শক্তিশালী সম্পর্কের সূচনা করেছে।
দু’দেশের মধ্যে দ্বিপাক্ষিক সম্পর্কের প্রসারে এবং তা জোরদার করে তুলতে ভারত-চিন প্রাদেশিক নেতৃবৃন্দের ফোরামের প্রতিষ্ঠাও একটি স্বাগত পদক্ষেপ হিসেবে চিহ্নিত হয়েছে।
বিশ্বের অর্থনৈতিক প্রেক্ষাপট প্রসঙ্গে এদিনের সাক্ষাৎকারকালে মতবিনিময় করেন শ্রী মোদী এবং মিঃ হ্যান ঝেং।
বিশ্ব অর্থনীতির অগ্রগতির ক্ষেত্রে ভারত ও চিনের জোরদার অর্থনৈতিক বিকাশ এক চালিকাশক্তি হয়ে উঠতে পারে বলে মনে করেন দুই নেতাই।
PG/SKD/DM/S
