প্রধানমন্ত্রী শ্রী নরেন্দ্র মোদীর পৌরহিত্যে বুধবার (৪ জুলাই) কেন্দ্রীয় মন্ত্রিসভার বৈঠকে শিল্পনীতি ও বিকাশ দপ্তরের জমা দেওয়া ডব্লুআইপিও কপিরাইট চুক্তি তথা ডব্লুআইপিও পারফরমার্স অ্যান্ড ফোনোগ্রামস্‌ চুক্তির প্রস্তাবটি অনুমোদিত হয়েছে।
মন্ত্রিসভার এই সিদ্ধান্তের ফলে ইন্টারনেট ও ডিজিটাল পরিষেবার ক্ষেত্রেও কপিরাইটের পরিধি সম্প্রসারিত হবে।
জাতীয় মেধাসত্ত্ব সম্পত্তি অধিকার নীতিতে উল্লিখিত উদ্দেশ্যগুলি পূরণের ক্ষেত্রে সরকারের এই অনুমোদন এক গুরুত্বপূর্ণ পদক্ষেপ।
এই নীতির উদ্দেশ্য হ’ল বাণিজ্যিকীকরণের মাধ্যমে মেধাসত্ত্ব সম্পত্তি অধিকারের মূল্য নির্ধারণ করা।
সেই সঙ্গে, ইন্টারনেট ও মোবাইল পরিষেবার মাধ্যমে ই-বাণিজ্যের সুযোগ-সুবিধা সম্বন্ধে ইপিআর মালিকদের দিশা-নির্দেশ ও সহায়তা প্রদান করা।
কপিরাইট শিল্পের চাহিদা পূরণে এই চুক্তিগুলি ভারতকে সাহায্য করবে।
সৃজনশীল মেধাসত্ত্বাধিকারীরাও তাঁদের শ্রমের সুফল পাবেন।
দেশীয় মেধাসত্ত্বাধিকারী আন্তর্জাতিক ক্ষেত্রে তাঁদের মেধার সুরক্ষা পাবেন।
ডিজিটাল পরিষেবা ক্ষেত্রে সৃজনশীল কাজকর্ম বন্টনে এবং বিনিয়োগের সঙ্গে সঙ্গেই মুনাফা অর্জনে এই চুক্তিগুলি সাহায্য করবে।
এমনকি, ব্যবসার বৃদ্ধির পাশাপাশি এক প্রগতিশীল অর্থ ব্যবস্থার বিকাশে অবদান যোগানোর ক্ষেত্রেও এই চুক্তিগুলি গুরুত্বপূর্ণ ভূমিকা পালন করবে।
CG/BD/SB
