মাতৃত্বকালীন সুযোগ-সুবিধাদান সংক্রান্ত আইনটির সংশোধনে কর্মপরবর্তী সায় ও সম্মতি মিলল কেন্দ্রীয় মন্ত্রিসভার।
বুধবার এখানে প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত হয় মন্ত্রিসভার বৈঠক।
১৯৬১সালের এই আইনটিতে সংশোধন নিয়ে আসার জন্য মাতৃত্বকালীন সুযোগ-সুবিধাদান (সংশোধন)বিল, ২০১৬ পেশ করা হয়েছে সংসদে।
অতীতের আইনটিতে কর্মরত মহিলাদের মাতৃত্বকালীন সুযোগ-সুবিধাদানের জন্য কয়েকটি বিশেষ সংস্থান রয়েছে।
যেমন, শিশুর যত্ন ও দেখভালের জন্য তাঁরা সবেতন ছুটি পাওয়ার যোগ্য বলে বিবেচিত হন।
যে সমস্ত সংস্থা বাপ্রতিষ্ঠানে ১০ বা তার বেশি সংখ্যক কর্মী রয়েছেন, সেখানেই এই আইনটি প্রযোজ্য।
বিলটি সংশোধনের ফলে সংগঠিত ক্ষেত্রের ১০ লক্ষ ৮০ হাজারের মতো মহিলা কর্মী বিশেষভাবে উপকৃত হবেন।
আইনটির সংশোধন প্রস্তাবে বলা হয়েছে,মাতৃত্বকালীন সবেতন ছুটি ১২ সপ্তাহ থেকে বাড়িয়ে ২৬ সপ্তাহ করার।
শুধুমাত্র দুটিজীবিত সন্তানের ক্ষেত্রেই এই ২৬ সপ্তাহের ছুটি প্রযোজ্য হবে।
দুটির বেশি সন্তান থাকলে মাতৃত্বকালীন ছুটি দেওয়া হবে ১২ সপ্তাহের জন্য।
প্রসূতি মা এবং দত্তক-গ্রহীতামা উভয়ের জন্যই ১২ সপ্তাহের মাতৃত্বকালীন সুযোগ-সুবিধার প্রস্তাব করা হয়েছে।
সংশোধন প্রস্তাবে আরও বলা হয়েছে যে বাড়িতে থেকেই মাতৃত্বকালীন সুযোগ-সুবিধাগ্রহণকারী মায়েরা প্রয়োজনে অফিসের কাজও করতে পারবেন।
এছাড়াও, ৫০ বা তার বেশিসংখ্যক কর্মী যে সমস্ত প্রতিষ্ঠানে কর্মরত রয়েছেন, সেখানে বাধ্যতামূলকভাবে ক্রেশের ব্যবস্থা থাকাও উচিত বলে প্রস্তাব করা হয়েছে ঐ সংশোধন বিলটিতে
PG/SKD/DM
