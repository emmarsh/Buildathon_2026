প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বুধবারের (২৬ সেপ্টেম্বর) বৈঠকে অভিন্ন পণ্য ও পরিষেবা কর (জিএসটি) সংক্রান্ত নেটওয়ার্কের সরকারি মালিকানা বৃদ্ধির সিদ্ধান্ত অনুমোদিত হয়েছে।
জিএসটিএন-এর যে ৫১ শতাংশ ইক্যুইটি অ-সরকারি প্রতিষ্ঠানগুলির হাতে রয়েছে, কেন্দ্র এবং রাজ্য সরকার সমানভাবে তা অধিগ্রহণ করবে।
এছাড়া, জিএসটিএন বোর্ডকে বিভিন্ন বেসরকারি কোম্পানির মালিকানাধীন ইক্যুইটিগুলি অধিগ্রহণের প্রক্রিয়া শুরু করার অনুমোদনও দেওয়া হয়েছে।
পুনর্গঠিত জিএসটিএন-এ কেন্দ্রীয় সরকারের ৫০ শতাংশ এবং রাজ্য সরকারগুলির ৫০ শতাংশ ইক্যুইটি মালিকানা থাকবে।
জিএসটিএন বোর্ডের পুনর্গঠনের জন্য কেন্দ্রীয় সরকারের তিনজন অধিকর্তা এবং রাজ্যগুলির তিনজন অধিকর্তা নিয়োগ করা হবে।
অন্য তিনজন নিরপেক্ষ অধিকর্তাকে জিএসটিএন বোর্ডের পক্ষ থেকে নিয়োগ করা হবে।
এই বোর্ডের একজন চেয়ারম্যান এবং একজন মুখ্য কার্যনির্বাহী আধিকারিক থাকবেন।
এই বোর্ডের মোট অধিকর্তার সংখ্যা হবে ১১।
***
CG/PB/DM/…
