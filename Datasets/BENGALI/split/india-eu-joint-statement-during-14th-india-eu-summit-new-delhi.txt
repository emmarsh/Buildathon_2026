১.নয়া দিল্লিতে ৬ অক্টোবর ২০১৭ তারিখে ভারত ও ইউরোপিয়ানইউনিয়নের (ই.ইউ.)
মধ্যে চতুর্দশ শিখর সম্মেলন অনুষ্ঠিত হয়| এতে গণতান্ত্রিক ভারতকেপ্রতিনিধিত্ব করেন প্রধানমন্ত্রী শ্রী নরেন্দ্র মোদি| ইউরোপিয়ান ইউনিয়নেরপ্রতিনিধিত্ব করেন ইউরোপিয়ান কাউন্সিলের সভাপতি শ্রী ডোনাল্ড টুস্ক এবং ইউরোপিয়ানকমিশনের সভাপতি শ্রী জিন ক্লদ জাংকার|
২.নেতৃত্বগণ ভারত ও ইউরোপিয়ান ইউনিয়নের মধ্যে কৌশলগতসহযোগিতার অধীনে বিস্তৃত পরিসরের সহযোগিতা নিয়ে পর্যালোচনা করেন| ভারত এবং ইউরোপিয়ানইউনিয়নকে স্বাভাবিক অংশীদার হিসেবে উল্লেখ করে নেতৃত্বগণ গণতন্ত্র, স্বাধীনতা,আইনের শাসন, মানবাধিকারের প্রতি সম্মান ও আঞ্চলিক অখণ্ডতার পারস্পরিক নীতি ওমূল্যবোধের ওপর ভিত্তি করে ভারত ও ইউরোপিয়ান ইউনিয়নের কৌশলগত অংশীদারিত্ব কে আরওগভীর ও শক্তিশালী করার জন্য তাঁদের প্রতিশ্রুতির পুনরুল্লেখ করেন|
৩.নেতৃত্বগণ দ্বিপাক্ষিক সহযোগিতার জন্য ত্রয়োদশ ভারত-ইউরোপিয়ান ইউনিয়ন শিখরসম্মেলনে গৃহীত ‘ভারত-ইউরোপিয়ান ইউনিয়ন এজেন্ডা ফর অ্যাকশন ২০২০’ রূপায়ণের পথে যেঅগ্রগতি, তা নিয়ে সন্তুষ্টি প্রকাশ করেন|
৪.নেতৃত্বগণ ভারত-ইউরোপিয়ান ইউনিয়নের মধ্যে বাণিজ্য সহযোগিতাকে গভীর করে, দুই দিকেইবিনিয়োগ প্রবাহ বৃদ্ধি করে এবং জলবায়ু পরিবর্তন, দেশান্তর ও শরণার্থী সমস্যার মতবৈশ্বিক ও আঞ্চলিক বিষয়গুলো নিয়ে সংলাপ ও সংযুক্তিকে আরও বিস্তৃত করে এবং এইক্ষেত্রগুলোতে দ্বিপাক্ষিক ও বহুপাক্ষিক সহযোগিতাকে শক্তিশালী করার সিদ্ধান্ত নিয়েকৌশলগত অংশীদারিত্ব কে ফলাফল-ভিত্তিক ও পারস্পরিক লাভজনক পদ্ধতিতে আরও শক্তিশালীকরার জন্য প্রতিশ্রুতিবদ্ধ হয়েছেন|
৫.নেতৃত্বগণ ভারতে বিভিন্ন প্রধান ক্ষেত্রে, বিশেষ করে জলবায়ু পরিবর্তন মোকাবিলা ওপুনর্নবীকরণ শক্তির ক্ষেত্রে ইউরোপিয়ান ইনভেস্টমেন্ট ব্যাংকের শক্তিশালীঅংশগ্রহণের প্রশংসা করেন|
৬.নেতৃত্বগণ ভারত ও ইউরোপিয়ান ইউনিয়নের মধ্যে সহযোগিতা ও পারস্পরিক বোঝাপড়াকে আরওবৃদ্ধি করার জন্য নিয়মিতভাবে উচ্চ পর্যায়ের যোগাযোগের গুরুত্বের উল্লেখ করেন|তাঁরা গত ২১ এপ্রিল ২০১৭ নয়া দিল্লিতে ভারত ও ইউরোপিয়ান ইউনিয়নের বিদেশ মন্ত্রকের ফলপ্রসূবৈঠকের কথাও উল্লেখ করেন| পররাষ্ট্র নীতি এবং নিরাপত্তাসহযোগিতা – নিরাপত্তার জন্য অংশীদার|
৭.তাঁরা সহমত পোষণ করেন যে, ভারত ও ইউরোপিয়ান ইউনিয়ন বিশ্বের সর্ববৃহত গণতন্ত্রহিসেবে একসঙ্গে কাজ করার প্রত্যাশী এবং আন্তর্জাতিক নিয়ম, বৈশ্বিক শান্তি ওস্থায়িত্বকে সমর্থনকারী এবং আন্তঃ-সংযুক্ত ও বহুমেরু বিশ্বের সমস্ত অংশে ব্যাপকবৃদ্ধি ও দীর্ঘস্থায়ী উন্নয়নকে উত্সাহিত করে এমন নিয়ম-নির্ভর আন্তর্জাতিকনির্দেশকে সহযোগিতা করার জন্য সংশ্লিষ্ট সবার সঙ্গে কাজ করতে আগ্রহী| তাঁরাবর্তমান বিশ্বের বিভিন্ন বিষয় নিয়ে সংহতি বৃদ্ধিকেও স্বাগত জানান এবং ভারত ওইউরোপিয়ান ইউনিয়নের মধ্যে বিভিন্ন বহুমুখী মঞ্চে সহযোগিতা বৃদ্ধিতেও সম্মত হন|তাঁরা আন্তর্জাতিক শান্তি ও সুরক্ষা এবং একটি উন্মুক্ত ও ব্যাপক আন্তর্জাতিকনির্দেশ সুনিশ্চিত করার লক্ষ্যে তাঁদের সাধারণ দায়িত্বকেও চিহ্নিত করেন|
৮.নেতৃত্বগণ দ্বন্দ্ব প্রতিরোধ এবং শান্তি বজায় রাখা, যা নিরাপত্তা ও সমৃদ্ধি,নিরস্ত্রীকরণ ও পরমাণু অস্ত্রের বিস্তার ঠেকানোর মৌলিক দিক, তার প্রতি তাদেরপ্রতিশ্রুতিকে সুনিশ্চিত করেন| পাশাপাশি সন্ত্রাসবাদের ভয়াবহতা মোকাবিলায় এবংবৈশ্বিক ক্ষেত্রে সাধারণ সমুদ্রপথ, সাইবার স্পেস, মহাকাশ ইত্যাদিকে সুরক্ষিত রাখারজন্য আন্তর্জাতিক সম্প্রদায়কে ঐক্যবদ্ধ হওয়ার প্রয়োজনীয়তা নিয়ে ঐকমত্য হন| তাঁরা ২৫আগস্ট নয়া দিল্লিতে অনুষ্ঠিত পঞ্চম বারের মত ভারত-ইউরোপিয়ান ইউনিয়ন বিদেশ নীতি ওসুরক্ষা আলোচনাকে স্বাগত জানান| রাজনৈতিক ও নিরাপত্তা ক্ষেত্রে সহযোগিতাকে আরওবৃদ্ধির করার জন্য এটি একটি মঞ্চ|
৯.নেতৃত্বগণ একটি উন্মুক্ত, অবাধ, সুরক্ষিত, স্থায়ী, শান্তিপূর্ণ ও অবারিতসাইবারস্পেস এবং অর্থনৈতিক প্রবৃদ্ধি ও উদ্ভাবনায় সক্ষমতা নিয়ে তাঁদেরপ্রতিশ্রুতির পুনরুল্লেখ করেন| বিশেষ করে সাইবারস্পেসের ক্ষেত্রে আন্তর্জাতিক আইন যেপ্রযোজ্য এবং সাইবারস্পেসে আন্তর্জাতিক আইনের প্রাসঙ্গিকতা নিয়ে গভীর আলোচনা চালিয়েযাওয়া ও দেশগুলোর দায়িত্বপূর্ণ ব্যবহারের জন্য নিয়মনীতি তৈরি করার প্রয়োজনীয়তারকথা নেতৃত্বগণ উল্লেখ করেন| তাঁরা আগামী ২৩-২৪ নভেম্বর নয়া দিল্লিতে অনুষ্ঠিতব্যসাইবারস্পেস নিয়ে বৈশ্বিক সম্মেলনকে স্বাগত জানান| নেতৃত্বগণ উল্লেখ করেন যে,দ্বিপাক্ষিক সাইবার স্পেসের সংলাপ বর্তমান ও ভবিষ্যতের সহযোগিতার ভিত মজবুত করেছেএবং তাঁরা নয়া দিল্লিতে গত ২৯ আগস্ট অনুষ্ঠিত এই পর্যায়ের সর্বশেষ আলোচনা এবংআগামী ২০১৮ সালে ব্রাসেলসে অনুষ্ঠিতব্য ভারত-ইউরোপিয়ান ইউনিয়নের মধ্যে সাইবারসংলাপের কথাও উল্লেখ করেন|
১০.নেতৃত্বগণ বিশ্বের বিভিন্ন প্রান্তে সাম্প্রতিক সন্ত্রাসবাদী আক্রমণের তীব্রনিন্দা জানান এবং উগ্রপন্থা ও সন্ত্রাসবাদ বিশ্বের সামনে যে এক উদ্বেগজনকপরিস্থিতির তৈরি করেছে তার উল্লেখ করেন| তাঁরা কৌশলগত ও সুরক্ষাসংক্রান্ত সহযোগিতাবৃদ্ধির মাধ্যমে সন্ত্রাসবাদ মোকাবিলায় সহযোগিতার জন্য একটি যৌথ বিবৃতি গ্রহণ করেনএবং ব্যাপক দৃষ্টিভঙ্গির মাধ্যমে সন্ত্রাসবাদের সমস্ত রূপের মোকাবিলায় তাঁদের দৃঢ়প্রতিশ্রুতির কথা উল্লেখ করেন| নেতৃত্বগণ নিয়মিত দ্বিপাক্ষিক আলোচনা এবংআন্তর্জাতিক মঞ্চের মাধ্যমে সহযোগিতা বৃদ্ধি নিয়ে স্থিরপ্রতিজ্ঞ হয়েছেন| এক্ষেত্রেতাঁরা গত ৩০ আগস্ট (২০১৭) নয়া দিল্লিতে অনুষ্ঠিত সন্ত্রাসবাদ মোকাবিলা নিয়েভারত-ইউরোপিয়ান ইউনিয়নের সংলাপকে এবং সেখান থেকে উঠে আসা যৌথ প্রতিশ্রুতিকে স্বাগতজানান| যেখানে অন্যান্য বিষয়ের মধ্যে ছিল তথ্য ও সেরা অনুশীলনীর আদান প্রদান,অনলাইনে মৌলবাদী হুমকি মোকাবিলা, প্রশিক্ষণ ও কর্মশালার মত সক্ষমতা বৃদ্ধিরকর্মকাণ্ডে সংযোগ| তাঁরা সংযুক্ত রাষ্ট্রসংঘ এবং ফাইনান্সিয়াল অ্যাকশন টাস্ক ফোর্স(এফ.এ.টি.এফ.)-এর মধ্যেও সহযোগিতাকে আরও বৃদ্ধি করার প্রয়োজনীয়তার ওপর গুরুত্বারোপকরেন|
১১.নয়া দিল্লিতে গত ১৮ জুলাই (২০১৭) ভারত-ইউরোপিয়ান ইউনিয়নের মধ্যে অস্ত্রমুক্ত ও পরমাণুঅস্ত্রের বিস্তার ঠেকানো নিয়ে যে আলোচনা হয়েছে, তার উল্লেখ করে বিশ্বে পরমাণু অস্ত্রেরপ্রসার ঠেকানোর প্রচেষ্টাকে শক্তিশালী করার প্রতিশ্রুতির পুনরুল্লেখ করে দুই পক্ষ|মিসাইল টেকনোলজি কন্ট্রোল রিজিমে (এম.টি.সি.আর.)
অন্তর্ভুক্তির জন্য ভারতকেঅভিনন্দন জানায় ইউরোপিয়ান ইউনিয়ন| পাশাপাশি ‘হগ কোড অফ কন্ডাক্ট এগেইনস্টব্যালাস্টিক মিসাইল প্রলিফারেশনে’ (এইচ.সি.ও.সি.)
ভারতের যুক্ত হওয়া, পরমাণুসরবরাহকারী গোষ্ঠীতে (এন.এস.জি.)
ভারতের ক্রমবর্ধমান সংযুক্তি এবং বিশ্বেরঅস্ত্রপ্রসার রোধের ক্ষেত্রে কাজ করা ‘ওয়াসেনার চুক্তি’ ও অস্ট্রেলিয়ান গোষ্ঠীতেওভারতের সম্পৃক্ত হওয়াকে স্বাগত জানিয়েছে ইউরোপিয়ান ইউনিয়ন|
১২.ভারত মহাসাগর ও এর বাইরেও সমুদ্র নিরাপত্তায় সহযোগিতা বৃদ্ধির ক্ষেত্রেপ্রতিশ্রুতির কথা পুনরুল্লেখ করে ভারত ও ইউরোপিয়ান ইউনিয়ন| উভয় পক্ষ উল্লেখ করেযে, সম্প্রতি সোমালিয়ার উপকূলে ইউরোপিয়ান ইউনিয়ন এবং ভারতীয় নৌসেনার মধ্যে যে যৌথমহড়া (পেসেক্স) হয়েছে, তা সমুদ্র সহযোগিতার এক সফল উদাহরণ| অদূর ভবিষ্যতে বিশ্বখাদ্যশস্য কর্মসূচি’র জাহাজকে পাহারা দেওয়ার কাজে ভারতের সম্ভাব্য অংশ গ্রহণেরদিকে ইউরোপিয়ান ইউনিয়ন আশাবাদী| তাঁরা জাহাজ ও বিমান চলাচলে স্বাধীনতা এবংবৈশ্বিকভাবে স্বীকৃত আন্তর্জাতিক আইনের নীতি, বিশেষ করে সমুদ্র আইন নিয়ে সংযুক্তরাষ্ট্রসংঘের সমঝোতা ১৯৮২ (ইউ.এন.সি.এল.ও.এস.)
অনুযায়ী সমুদ্র সমস্যার শান্তিপূর্ণসমাধানের বিষয়েও গুরুত্ব আরোপ করেন| উভয় পক্ষের নেতাগণ সমুদ্রভিত্তিক অর্থনীতিঅর্থাত ‘ব্লু ইকনমি’-র উন্নয়নে সমুদ্র ও মহাসাগরের সুরক্ষা, স্থায়িত্ব, যোগাযোগএবং দীর্ঘস্থায়ী উন্নয়নের গুরুত্বের উল্লেখ করেন|
১৩.উভয় পক্ষ ভারত-ইউরোপিয়ান ইউনিয়নের মধ্যে পৃথিবী পর্যবেক্ষণ সহ মহাকাশ ক্ষেত্রেসহযোগিতা বৃদ্ধিতে সম্মত হয়েছে|
১৪.ভারত এবং ইউরোপিয়ান ইউনিয়ন জীবনের সমস্ত ক্ষেত্রে মহিলা ক্ষমতায়ন ও লিঙ্গ-সাম্য সহমানবাধিকারের ক্ষেত্রে সহযোগিতার কথা পুনরুল্লেখ করেছে| এক্ষেত্রে তারা নয়াদিল্লিতে তাদের পরবর্তী আলোচনা নিয়ে এবং আন্তর্জাতিক মঞ্চে বিশেষ করে সংযুক্তরাষ্ট্রসংঘের সাধারণ সভায় ও সংযুক্ত রাষ্ট্রসংঘের মানবাধিকার পরিষদে মতামত বৃদ্ধিতেসহায়তা করা নিয়ে আশাবাদী|
১৫.আফগানিস্থানে আফগান-নেতৃত্বাধীন ও আফগানদের নিজস্ব জাতীয় শান্তি ও পুনর্মিলনঅর্জনের জন্য আফগানিস্থানের মানুষ ও সরকারের প্রচেষ্টাকে উভয় পক্ষ সমর্থন প্রকাশকরেছে| সন্ত্রাসবাদের সমস্ত রূপ ও সহিংস চরমপন্থাকে আন্তর্জাতিক শান্তি ওস্থায়িত্বের প্রধান হুমকি হিসেবে উল্লেখ করে এর মোকাবিলায় উভয় পক্ষ দৃঢ় প্রতিজ্ঞ|ভারত ও ইউরোপিয়ান ইউনিয়ন আফগানিস্থানের শান্তি, সুরক্ষা ও সমৃদ্ধি সুনিশ্চিত করারজন্য আঞ্চলিক ও সংশ্লিষ্ট আন্তর্জাতিক পক্ষকে একটি রাজনৈতিক প্রক্রিয়া ও এরফলাফলকে সম্মান, সহায়তা ও উত্সাহ দেওয়ার গুরুত্বের ওপর জোর দিয়েছে| ভারত যেআফগানিস্থানে সামাজিক ও আর্থিক পরিকাঠামো, সরকারি প্রতিষ্ঠান, মানবসম্পদ উন্নয়নএবং দক্ষতা উন্নয়ন সহ নানা ধরনের উন্নয়নমূলক সহায়তার হাত বাড়িয়ে দিয়েছে, তারপ্রশংসা করেছে ইউরোপিয়ান ইউনিয়ন| উভয় পক্ষ আফগানিস্থানের শান্তি, সুরক্ষা ওস্থায়িত্বে এবং একটি আত্ম-বিশ্বাসী সমৃদ্ধ দেশ হিসেবে গড়ে ওঠার উন্নয়নের পথে আফগানিস্থানকেসহযোগিতা করার প্রতিশ্রুতিকে পুনর্ব্যক্ত করেছে|
১৬.ভারত ও ইউরোপিয়ান ইউনিয়ন সম্প্রতি মায়ানমারের রাখাইন রাজ্যে যে হিংসা ছড়িয়েছে, তানিয়ে উদ্বেগ প্রকাশ করেছে| এই হিংসাত্মক কার্যকলাপে ওই রাজ্য থেকে প্রচুর সংখ্যকমানুষ বেরিয়ে এসেছেন এবং তাদের মধ্যে বেশিরভাগ পার্শ্ববর্তী বাংলাদেশেআশ্রয়প্রার্থী হয়েছেন| উভয় পক্ষ উল্লেখ করেছে যে, ‘আরাকান রোহিঙ্গা স্যালভেশনআর্মি’ (এ.আর.এস.এ.)
নিরাপত্তা বাহিনীর পাশাপাশি সাধারণ মানুষের ওপর ধারাবাহিকভাবেযে আক্রমণ চালিয়েছে, তার জন্য এই হিংসা ছড়িয়েছে| এক মুহূর্তও দেরী না করে রাখাইনরাজ্যে এই হিংসা বন্ধ করা ও সাধারণ পরিবেশ ফিরিয়ে আনার প্রয়োজনীয়তা নিয়ে উভয়পক্ষস্বীকৃত হয়| তারা মায়ানমার কর্তৃপক্ষকে কফি আন্নানের নেতৃত্বাধীন ‘রাখাইনঅ্যাডভাইসারি কমিশনের’ প্রস্তাব রূপায়ণ এবং বাস্তুচ্যুত সমস্ত মানুষকেউত্তরাঞ্চলীয় রাখাইন রাজ্যে ফিরিয়ে নিতে বাংলাদেশের সঙ্গে কাজ করার জন্য আহ্বানজানান| ভারত ও ইউরোপিয়ান ইউনিয়ন এই দুর্দশাগ্রস্থ মানুষকে মানবিক সহায়তা প্রদানকরার ক্ষেত্রে বাংলাদেশের ভূমিকাকেও উল্লেখ করেছে|
১৭.ভারত ও ইউরোপিয়ান ইউনিয়ন ইরানের পারমাণবিক সমস্যায় ‘জয়েন্ট কম্প্রেহেনসিভ প্ল্যানঅফ অ্যাকশন’কে (জে.সি.পি.ও.এ.)
সম্পূর্ণরূপে রূপায়ণের জন্য তাদের সহায়তার কথাপুনরুল্লেখ করে| ইরান যে পরমাণু সংক্রান্ত বিষয়ে জে.সি.পি.ও.এ.’র অঙ্গীকারসম্পূর্ণরূপে মেনে চলছে, তা নিয়ে ‘আন্তর্জাতিক পরমাণু শক্তি সংস্থার’ (আই.এ.ই.এ.)অনুমোদনকে তারা স্বীকৃতি দেন| ভারত ও ইউরোপিয়ান ইউনিয়ন সংযুক্ত রাষ্ট্রসংঘের নিরাপত্তাপরিষদের অনুমোদিত চুক্তি কার্যকর ও সম্পূর্ণ রূপায়ণের আহ্বান জানায়| এই চুক্তিটিপরমাণু অস্ত্র রোধ এবং আন্তর্জাতিক শান্তি, সুস্থিতি ও সুরক্ষার জন্য এক বিশেষগুরুত্বপূর্ণ বিষয়|
১৮.উভয় পক্ষ গত ৩ সেপ্টেম্বর ২০১৭ তারিখে ডি.পি.আর.কে.
(উত্তর করিয়া) যে পারমাণবিকপরীক্ষা করেছে তার নিন্দা জানায়| এটা ডি.পি.আর.কে.’র আন্তর্জাতিক প্রতিশ্রুতিরপ্রত্যক্ষ উল্লঙ্ঘন, যা গ্রহণযোগ্য নয়| উভয় পক্ষ সম্মত হয়েছে যে, ডি.পি.আর.কে.’রধারাবাহিক পরমাণু ও ব্যালাস্টিক মিসাইল কর্মসূচির গবেষণা ও এর অস্ত্র প্রসারেরপদক্ষেপ আন্তর্জাতিক শান্তি ও সুরক্ষার সামনে এক গুরুতর হুমকি তৈরি করেছে| উভয়পক্ষ সংশ্লিষ্ট ছয়টি পক্ষের আলোচনা ও সংযুক্ত রাষ্ট্রসংঘের নিরাপত্তা পরিষদেরঅনুমোদিত ‘সম্পূর্ণ, যাচাইযোগ্য, অপরিবর্তনীয়’ পরমাণুমুক্ত কোরিয়া উপদ্বীপেরআহ্বান জানিয়েছে| ডি.পি.আর.কে.’র পরমাণু ও মিসাইল কর্মসূচিকে যারা সমর্থন জানাচ্ছে,তাদের দায়িত্বের কথাও উল্লেখ করেছে উভয়পক্ষ| সংযুক্ত রাষ্ট্রসংঘের নিরাপত্তাপরিষদের নিষেধাজ্ঞাকে আন্তর্জাতিক সমস্ত পক্ষ যাতে সম্পূর্ণরূপে রূপায়িত করে তাসুনিশ্চিত করা এক বিশেষ চ্যালেঞ্জ| আর এই প্রতিকূলতা মোকাবিলার জন্য তারাঅন্তর্জাতিক সম্প্রদায়ের মধ্যে ঐক্যের ওপরও জোর দিয়েছে, যাতে আলোচনার মধ্য দিয়েএকটি শান্তিপূর্ণ ও ব্যাপক সমাধান অর্জন করার জন্য জোর প্রচেষ্টা চালানো যায়|
১৯.সিরিয়ার পরিস্থিতি নিয়ে ভারত ও ইউরোপিয়ান ইউনিয়ন সংযুক্ত রাষ্ট্রসংঘের নেতৃত্বাধীন‘জেনেভা প্রসেসের’ প্রাথমিকতার পুনরুল্লেখ করে এবং সিরিয়ায় একটি রাজনৈতিক সমাধানকেউত্সাহ দেওয়ার লক্ষ্যে আন্ত:-সিরিয়া আলোচনায় সম্পূর্ণ সহায়তার আহ্বান জানায়|নাগরিকদের সুরক্ষা এবং আঞ্চলিক অখণ্ডতার রক্ষা করা একটি মৌলিক বিষয় এবং এই সংঘর্ষেসংশ্লিষ্ট সমস্ত পক্ষ এবং তাদের সমর্থকরা তাদের প্রতিশ্রুতি রক্ষা করবে বলা আশাকরা যাচ্ছে| ভারত ও ইউরোপিয়ান ইউনিয়ন পুনরুল্লেখ করে যে, সংযুক্ত রাষ্ট্রসংঘেরনিরাপত্তা পরিষদের সমাধান (ইউ.এন.এস.সি.আর.)
২২৫৪ এবং ২০১২ জেনেভা বিজ্ঞপ্তিতেযেভাবে বলা হয়েছে, সেভাবে শুধুমাত্র একটি বিশ্বাসযোগ্য রাজনৈতিক সমাধানই সিরিয়ারস্থায়িত্ব সুনিশ্চিত করতে পারে এবং সিরিয়ায় রাষ্ট্রসংঘের ঘোষিত ‘দায়েশ’ সহ যেসবসন্ত্রাসবাদী গোষ্ঠী রয়েছে তাদের সম্পূর্ণরূপে নির্ণায়ক নিষ্পত্তি করতে পারে| ভারতও ইউরোপিয়ান ইউনিয়ন ঐকমত্য হয়েছে যে, ২০১৮ সালের বসন্তে সিরিয়ায় দ্বিতীয় ব্রাসেলসসম্মেলন আন্তর্জাতিক প্রতিশ্রুতি বজায় রাখার ক্ষেত্রে অবদান রাখবে|
২০.মধ্যপ্রাচ্যের শান্তি প্রক্রিয়ায় ভারত ও ইউরোপিয়ান ইউনিয়ন মধ্যপ্রাচ্যের শান্তি ওস্থায়িত্বের জন্য সংযুক্ত রাষ্ট্রসংঘের সংশ্লিষ্ট প্রস্তাব, মাদ্রিদ নীতি, আরবশান্তি উদ্যোগের ভিত্তিতে ‘দুটি-দেশ’ সমাধানের ওপর নির্ভর করেইজরায়েল-প্যালেস্টাইন সংঘর্ষের একটি দ্রুত, দীর্ঘস্থায়ী ও ব্যাপক সমাধান যাতে করাযায়, তার জন্য সংশ্লিষ্ট পক্ষগুলোকে গঠনমূলক সংযুক্তির আহ্বানের পুনরুল্লেখ করেছে|
২১.উভয়পক্ষ লিবিয়ার রাজনৈতিক সংকটের একটি দীর্ঘস্থায়ী সমাধানের জন্য সংযুক্তরাষ্ট্রসংঘের নির্ধারিত লিবিয়ার নেতৃত্বাধীন ও লিবিয়ার অধিকার ভিত্তিক রাজনৈতিকপ্রক্রিয়াকে সম্পূর্ণ সমর্থনের কথা পুনরুল্লেখ করেছে| লিবিয়ায় শান্তি ও স্থায়িত্বতৈরি এবং একটি সমন্বিত সরকার গঠন করাকে সম্পূর্ণ আন্তর্জাতিক সম্প্রদায়ের স্বার্থহিসেবে উল্লেখ করেছে|
২২.বর্তমানের বিশ্বায়িত পৃথিবীতে যোগযোগের গুরত্ব স্বীকার করে ভারত ও ইউরোপিয়ানইউনিয়ন| তারা উল্লেখ করে যে, যোগাযোগের উদ্যোগ অবশ্যই সর্বজন স্বীকৃত আন্তর্জাতিকনিয়মনীতি, সুপ্রশাসন, আইনের শাসন, উন্মুক্ততা, স্বচ্ছতা, সাম্যের ভিত্তিতে হতে হবেএবং তা অবশ্যই আর্থিক দায়িত্বের নিয়মনীতি, জবাবদিহিমূলক ঋণ বিনিয়োগ অভ্যাস, সামঞ্জস্যপূর্ণবাস্তুতন্ত্রগত এবং পরিবেশগত সুরক্ষা, সংরক্ষণের গুণমান ও সামাজিক স্থায়িত্বকেঅনুসরণ করতে হবে|
২৩.উভয়পক্ষ এশিয়া ও ইউরোপের মধ্যে সংযোগকারী একটি অনানুষ্ঠানিক মঞ্চ হিসেবে ‘আসেম’ (এ.এস.ই.এম.)-এরগুরুত্বের কথা উল্লেখ করে| উভয়পক্ষ এই আসেম-এর ওপর নতুন করে জোর দেওয়ার ওপরওগুরুত্বারোপ করে এবং ব্রাসেলসে অনুষ্ঠিতব্য আসেম-এর পরবর্তী শিখর সম্মেলনেসম্মিলিতভাবে বৈশ্বিক প্রতিকূলতা মোকাবিলার দিকে দৃষ্টি দেওয়া নিয়েও সম্মত হয়|
২৪.নেতৃত্বরা পূর্ব ইউক্রেনের সমস্যা সমাধানে সংযুক্ত রাষ্ট্রসংঘের নিরাপত্তা পরিষদেরসিদ্ধান্ত ২২০২ (২০১৫) অনুসারে সংশ্লিষ্ট সব পক্ষের অংশ গ্রহণে ‘মিনস্ক চুক্তি’সম্পূর্ণ রূপায়ণের মাধ্যমে একটি কুটনৈতিক সমাধানে শক্তিশালী সমর্থনের বিষয়েওগুরুত্বারোপ করেন|
২৫.ইউরোপিয়ান ইউনিয়ন ভারতের আইনের নির্ধারিত পদ্ধতির মাধ্যমে ‘এম.ভি.
সিম্যান গার্ডওহিও’ জাহাজের সমস্যার একটি দ্রুত সামাধানে আশাবাদী| ভারতের একটি আদালত এইক্ষেত্রেচৌদ্দজন ইস্তোনিয়ার নাগরিক এবং ছয়জন ব্রিটিশ নাগরিককে কারাদণ্ড দিয়েছে| বৈশ্বিকপ্রতিকূলতা—বহুপাক্ষিক সহযোগিতা|
২৬.উভয়পক্ষ শান্তি ও সুরক্ষা, উন্নয়ন এবং ব্যবস্থাপনা সংস্কারের ক্ষেত্রে সংযুক্তরাষ্ট্রসংঘের নতুন সংস্কার এজেন্ডার প্রতি তাদের সমর্থনের কথা পুনরুল্লেখ করে|উভয়পক্ষ শক্তিশালী বৈশ্বিক প্রশাসনে প্রতিশ্রুতিবদ্ধ হওয়ার পাশাপাশি সংযুক্তরাষ্ট্রসংঘের পরিকাঠামোর সংস্কারে প্রতিশ্রুতিবদ্ধ| এর মধ্যে রয়েছে সংযুক্তরাষ্ট্রসংঘের নিরাপত্তা পরিষদের ব্যাপক সংস্কার এবং ‘২০৩০ এজেন্ডা’র সঙ্গে এরকমিটির কাজকে আরও ভালো বিন্যাসের মাধ্যমে সাধারণ সভার পুনরুজ্জীবনের কাজ|
২৭.উভয় পক্ষ আন্তর্জাতিক নিরাপত্তা, বৈশ্বিক আর্থিক স্থায়িত্ব ও বৃদ্ধির ক্রমবর্ধমান প্রতিকূলতামোকাবিলায় দ্বিপাক্ষিকভাবে এবং জি-টুয়েন্টি, সংযুক্ত রাষ্ট্রসংঘ এবং অন্যান্যবহুপাক্ষিক মঞ্চের অংশীদারদের সঙ্গে কাজ করতে সম্মত হয়েছে|
২৮.নেতৃত্বগণ নিয়ম-ভিত্তিক বহুপাক্ষিক বাণিজ্য পদ্ধতির গুরুত্বপূর্ণ ভূমিকার কথা এবংদীর্ঘস্থায়ী বৃদ্ধি ও উন্নয়নের লক্ষ্য অর্জনের জন্য অবাধ, সুষ্ঠু ও উন্মুক্তবাণিজ্য বৃদ্ধির পুনরুল্লেখ করেন| তারা ডব্লিউ.টি.ও.-এর একাদশ মন্ত্রী পর্যায়েরসম্মেলনকে একটি বাস্তব ফলাফলের মধ্য দিয়ে সফল করার জন্য ডব্লিউ.টি.ও.-এর সমস্তসদস্যদের সঙ্গে একসঙ্গে কাজ করার প্রতিশ্রুতির কথাও পুনরুল্লেখ করেন| এই সাফল্যনিয়ম-নির্ভর বহুপাক্ষিক বাণিজ্য পদ্ধতির কেন্দ্রিকতা এবং অবাধ ও ব্যাপক বৈশ্বিকবাণিজ্যের গুরুত্বকে পুনরায় নিশ্চিত করবে|
২৯.উভয়পক্ষ দীর্ঘস্থায়ী উন্নয়নের ক্ষেত্রে ‘২০৩০ এজেন্ডা’, উন্নয়ন নিয়ে ইউরোপিয়ানইউনিয়নের নতুন ঐকমত্য রূপায়ণের ক্ষেত্রে যৌথ প্রতিশ্রুতি এবং ভারতের “সব কা সাথ,সব কা বিকাশ” উদ্যোগের কথা উল্লেখ করে| পাশাপাশি দীর্ঘস্থায়ী উন্নয়ন এবং দারিদ্র্যদূরীকরণের লক্ষ্য পূরণে বৈশ্বিক অংশীদারিত্বের কথাও পুনরুল্লেখ করে| এক্ষেত্রেতারা সাধারণ অগ্রাধিকারের বিষয়গুলোতে প্রতিশ্রুতির কথা উল্লেখ করেন এবং ইউরোপিয়ানইউনিয়ন-ভারত-এর মধ্যে উন্নয়ন সংলাপের ধারাবাহিকতায় আশাবাদ ব্যক্ত করেন| উভয় পক্ষবিপর্যয়ের ঝুঁকি কমানো নিয়ে ‘সেন্দাই ফ্রেমওয়ার্ককে’ (২০১৫-২০৩০) পারস্পরিকভাবেশক্তিশালী করার প্রয়োজনীয়তার কথাও স্বীকার করে|
৩০.ইউরোপিয়ান ইউনিয়ন আফ্রিকায় শান্তি ও উন্নয়নের ক্ষেত্রে ভারতের অবদানক এবং সংযুক্তরাষ্ট্রসংঘে এর অংশীদারিত্বকে স্বাগত জানায়| ভারত ও ইউরোপিয়ান ইউনিয়ন আরও বেশিসামঞ্জস্যের মাধ্যমে আফ্রিকা নিয়ে আলোচনা ও সহযোগিতা বৃদ্ধির বিষয়ে তাদের প্রতিশ্রুতিপ্রকাশ করে| পরবর্তী ‘ইউরোপিয়ান ইউনিয়ন-আফ্রিকান ইউনিয়ন শিখর সম্মেলনে’ একজনপর্যবেক্ষক হিসেবে ভারতের অংশ গ্রহণের জন্য তারা আশাবাদী| বাণিজ্য ও আর্থিকসহযোগিতার মাধ্যমে সমৃদ্ধির অংশীদার; ভারতের আধুনিকীকরণের অংশীদার|
৩১.ইউরোপিয়ান ইউনিয়নের নেতৃত্বগণ ভারতের আর্থিক ও সামাজিক উন্নয়নকে উত্সাহ দেওয়ারপ্রচেষ্টাকে স্বাগত জানান এবং “মেক ইন ইন্ডিয়া”, “ডিজিট্যাল ইন্ডিয়া”, “স্কিলইন্ডিয়া”, “স্মার্ট সিটি”, “ক্লিন ইন্ডিয়া”, “স্টার্ট-আপ ইন্ডিয়া”র মত ভারতেরবিভিন্ন দিক নির্দেশকারী উদ্যোগগুলিতে অংশ গ্রহণে ইউরোপিয়ান ইউনিয়নের আগ্রহের কথাপ্রকাশ করেন| প্রধানমন্ত্রী মোদির অর্থনৈতিক সংস্কার, পণ্য ও পরিষেবা করের(জি.এস.টি.)
ঐতিহাসিক সূচনা ইত্যাদিকে বিশেষ মনোযোগ দিয়ে দেখছে ইউরোপিয়ান ইউনিয়ন|জি.এস.টি.
দেশজুড়ে একটি অপ্রত্যক্ষ করের সূচনার মাধ্যমে এবং সাধারণ ও কার্যকর করেরমধ্য দিয়ে বাণিজ্যের ক্ষেত্রে সুন্দর পরিবেশ ও বাজার সংহতিকে সুবিধা করতে পারে|প্রধানমন্ত্রী মোদি দিক নির্দেশকারী উদ্যোগগুলোতে ইউরোপিয়ান ইউনিয়নের কোম্পানিগুলোরঅংশগ্রহণের প্রশংসা করেন এবং ভারতের উন্নয়নমূলক অগ্রাধিকারের ক্ষেত্রে তাদের গভীর সংযুক্তিরআহ্বান জানান| ইউরোপিয়ান ইউনিয়ন এন্টারপ্রাইজ ইউরোপ নেটওয়ার্কে ভারতের বাণিজ্যপ্রতিষ্ঠানের বিশেষ অংশ গ্রহণকে উত্সাহিত করে| নেতৃত্বগণ সম্পদের দক্ষতা ওসার্কুলার ইকনমির ক্ষেত্রে ইউরোপিয়ান ইউনিয়ন-ভারতের অগ্রগতির কথা উল্লেখ করেন| উভয়পক্ষ মেধা সম্পত্তি অধিকার (আই.পি.আর.)
এবং জন আহরণের ক্ষেত্রে অভিজ্ঞতা ও সেরাঅনুশীলনের আদান প্রদান বৃদ্ধিতে সম্মত হয়েছে|
৩২.নেতাগণ ভারত ও ইউরোপিয়ান ইউনিয়নের মধ্যে অর্থনৈতিক অংশীদারিত্ব শক্তিশালী করারক্ষেত্রে তাঁদের পারস্পরিক প্রতিশ্রুতির কথা উল্লেখ করেন| তাছাড়া সময়মতকার্যকরভাবে একটি ব্যাপক ও পারস্পরিক সুবিধার ভারত-ইউরোপিয়ান ইউনিয়নের ‘ব্রড বেসডট্রেড এন্ড ইনভেস্টমেন্ট এগ্রিমেন্ট’ (বি.টি.আই.এ.)
পুনরায় সূচনা করার জন্যউভয়পক্ষের প্রচেষ্টারও উল্লেখ করেন|
৩৩.উভয় পক্ষ কৃষিপণ্যের ক্ষেত্রে বিশেষ করে চালের বাণিজ্যের গুরুত্বের উল্লেখ করে এবংবাণিজ্যের বাধা সৃষ্টিকারী সম্ভাবনাগুলো নিয়ে একসঙ্গে সমস্যা সমাধানে সম্মত হয়েছে|চালের ক্ষেত্রে ট্রাইসাইক্লাজোলের আমদানি সহনশীলতার স্তর (কমিশন রেগুলেশন (ই.ইউ.)২০১৭/৯৮৩) নিয়ে সংশ্লিষ্ট উদ্ভিদ সুরক্ষা কোম্পানিগুলো ইউরোপিয়ান ফুড সেফটিঅথরিটির জন্য নতুন বৈজ্ঞানিক তথ্য উপস্থাপনার জন্য আহ্বান জানানো হবে, যাতে আরদেরী না করে অতিরিক্ত ঝুঁকি মূল্যায়ন করা যায়| এর ওপর ভিত্তি করে ইউরোপিয়ান কমিশনউপর্যুক্ত নিয়ম পর্যালোচনা করবে কিনা, তা দ্রুততার সঙ্গে যাচাই করবে| উভয় পক্ষদ্রুততার সঙ্গে ইউরোপিয়ান ফুড সেফটি অথরিটি (ই.এফ.এস.এ.)
এবং ফুড সেফটি এন্ডস্ট্যান্ডার্ডস অথরিটি অফ ইন্ডিয়া (এফ.এস.এস.এ.আই.) -এর মধ্যে সহযোগিতারপ্রাতিষ্ঠানিকরণের সমর্থন করে| এর ফলে তথ্য সংগ্রহের প্রণালী বিজ্ঞান,ঝুঁকি-মূল্যায়ন ও ঝুঁকি-যোগাযোগ করার ক্ষেত্রে জ্ঞান ও অভিজ্ঞতার আদান প্রদান হবে|এছাড়াও ইউরোপিয়ান ইউনিয়ন এবং ভারত আরও বেশকিছু দিক দিয়ে খাদ্য সুরক্ষার ক্ষেত্রেসহযোগিতাকে শক্তিশালী করায় সম্মত হয়েছে| যার মধ্যে রয়েছে:
ক.ভারতের সংশ্লিষ্ট মন্ত্রক/দফতর এবং সংশ্লিষ্ট ইউরোপিয়ান কমিশন সার্ভিসের মধ্যেখাদ্য সুরক্ষা ও কৃষি বাণিজ্য নিয়ে বর্তমানে চলতে থাকা সংলাপ যেমন কৃষি ও মেরিনওয়ার্কিং গ্রুপ, এস.পি.এস.-টি.বি.টি.
ওয়ার্কিং গ্রুপকে আরও শক্তিশালী করা|
খ.
সেরা কৃষি অনুশীলন, চিহ্নিতকরণের ক্ষমতার উন্নয়ন এবং পরীক্ষা করা ওপরিচালনা করা সহ পরীক্ষাগারের কাজকর্মের সহযোগিতা ইত্যাদি নিয়ে যৌথ প্রকল্পেরসূচনা|
গ.
বাসমতি চালকে একটি ভৌগলিক চিহ্ন হিসেবে সুরক্ষা দেওয়ার জন্য ভারতেরআবেদনকে ইউরোপিয়ান ইউনিয়ন স্বাগত জানাবে এবং ভবিষ্যতেও এ ধরনের আবেদনের ক্ষেত্রেদ্রুততার সঙ্গে কাজ করবে|
ঘ.
ভারত গ্যাটস (জি.এ.টি.টি.এস.)
১৯৯৪-এর অনুচ্ছেদ ২৮-এর অধীনে বাসমতিচালের অতিরিক্ত বীজ বৈচিত্র্যের স্বীকৃতি পদ্ধতির জন্য শুল্ক বাদ দেওয়ার ক্ষেত্রেযে অনুরোধ জানিয়েছে, তা নিয়ে ইউরোপিয়ান ইউনিয়নের দ্রুত উদ্যোগের উদ্দেশ্যকে স্বাগতজানাচ্ছে ভারত|
৩৪.
নেতৃত্বগণ ভারতে বাণিজ্য পরিবেশ উন্নয়নে ইউরোপিয়ান ইউনিয়নের বিনিয়োগেরজন্য একটি বিনিয়োগ সুবিধা পদ্ধতি (আই.এফ.এম.)
স্থাপনের বিষয়টিকে স্বাগত জানিয়েছেনএবং আশা প্রকাশ করেছেন যে, সেরা অনুশীলন ও উদ্ভাবনী প্রযুক্তি ইউরোপিয়ান ইউনিয়নথেকে ভারতে আদান প্রদান করার জন্য আই.এফ.এম.
কাজ করবে| তাঁরা স্বীকার করেছেন যে,“মেক ইন ইন্ডিয়া” উদ্যোগ ইউরোপিয়ান ইউনিয়নের সদস্য দেশগুলোতে থাকা কোম্পানিগুলোরজন্য বিনিয়োগের সুযোগ প্রদান করতে পারে|
৩৫.
নেতৃত্বগণ ভারতে ইউরোপিয়ান ইনভেস্টমেন্ট ব্যাংকের (ই.আই.বি.)
সাউথএশিয়ান রিজিওনাল রিপ্রেজেন্টেটিভ অফিস স্থাপনের বিষয়টিকে স্বাগত জানিয়েছেন এবংউল্লেখ করেছেন যে, এর বিভিন্ন বিনিয়োগ, বিশেষ করে শহুরে গতিশীলতা এবং পুনর্নবীকরণবিদ্যুত প্রকল্পে বিনিয়োগ জলবায়ু এজেন্ডা নিয়ে ভারত-ইউরোপিয়ান ইউনিয়নের সহযোগিতাকেসমর্থন করবে| তাঁরা ব্যাঙ্গালোর মেট্রো ফেজ-টু প্রকল্পের জন্য ই.আই.বি.’র ৫০০মিলিয়ন ডলার ঋণ চুক্তিকে স্বাগত জানিয়েছেন| এটা ভারতে ২০১৭ সালে ই.আই.বি.’র ১.৪বিলিয়ন ডলার পর্যন্ত ঋণ বৃদ্ধির প্রতিশ্রুতির অংশ|
৩৬.
নেতৃত্বগণ উল্লেখ করেন যে, আন্তর্জাতিক সৌর জোটের (আই.এস.এ.)অন্তর্বর্তীকালীন সচিবালয় এবং ইউরোপিয়ান বিনিয়োগ ব্যাঙ্কের (ই.আই.বি.)
মধ্যেবর্তমানে চলতে থাকা ইতিবাচক আলোচনা এবং যৌথ ঘোষণার আদান প্রদানের লক্ষ্য হচ্ছে,আই.এস.এ.’র প্রত্যাশিত ১২১টি সদস্য দেশগুলোতে সাশ্রয়ী সৌর বিদ্যুতের বিস্তৃতব্যবহারের জন্য বিনিয়োগ সহজলভ্য করা|
৩৭.
উভয় পক্ষ ২০১৫ সালের প্যারিস চুক্তির অধীনে তাদের প্রতিশ্রুতিকেপুনরুল্লেখ করে পরিচ্ছন্ন বিদ্যুত ও জলবায়ু পরিবর্তন নিয়ে একটি যৌথ বিবৃতি গ্রহণকরেছে এবং এর রূপায়ণকে আরও এগিয়ে নিয়ে যাওয়ার জন্য সহযোগিতায় সম্মত হয়েছে| ভারতএবং ইউরোপিয়ান ইউনিয়ন উল্লেখ করেছে যে, জলবায়ু পরিবর্তন মোকাবিলা করা এবংসুরক্ষিত, সাশ্রয়ী ও দীর্ঘস্থায়ী বিদ্যুত সরবরাহ করা হচ্ছে প্রধান যৌথ ক্ষেত্র| পাশাপাশি২০১৬ সালের ইউরোপিয়ান ইউনিয়ন-ভারত শিখর সম্মেলনে গৃহীত পরিচ্ছন্ন বিদ্যুত এবং জলবায়ুঅংশীদারিত্বের অগ্রগতিকে স্বাগত জানানো হয়েছে| তাছাড়া ২০১৬ সালের ‘ইউরোপিয়ানইউনিয়ন-ভারত এনার্জি প্যানেল মিটিং’-এ ঐকমত্য হওয়া কর্মসূচির সঙ্গে মিলিয়ে এটারূপায়ণ করা এবং এর উন্নয়নকে আরও এগিয়ে নিয়ে যাওয়ার ক্ষেত্রে তাদের প্রতিশ্রুতিরকথা পুনরুল্লেখ করা হয়েছে|
৩৮.
ভারত ও ইউরোপিয়ান ইউনিয়ন প্রযুক্তি উদ্ভাবনা, জ্ঞানের আদান-প্রদান,সক্ষমতা তৈরি, বাণিজ্য ও বিনিয়োগ ও প্রকল্প স্থাপনের মাধ্যমে পুনর্নবীকরণ বিদ্যুতপ্রকল্প উন্নয়ন ও প্রয়োগের ক্ষেত্রে খরচ কমানোর জন্য পারস্পরিক সহযোগিতা গ্রহণকরার ক্ষেত্রে তাদের প্রতিশ্রুতির কথা পুনরুল্লেখ করে|
৩৯.
নেতৃত্বগণ অর্থনৈতিক বৃদ্ধির সামঞ্জস্য করা এবং পরিবেশ সুরক্ষার গুরত্বনিয়ে পুনরুল্লেখ করেছেন| তাঁরা আরও বেশি সার্কুলার ইকনমিক মডেলের দিকে এগিয়েযাওয়ার গুরুত্বের কথা উল্লেখ করেন| এই মডেলে প্রাথমিক সম্পদ ব্যয় কমিয়ে মাধ্যমিককাচামালের ব্যবহার বৃদ্ধির কথা বলা হয়েছে| তাঁরা এই গুরুত্বপূর্ণ অর্থনৈতিক রূপান্তরেরউন্নয়ন কৌশলের জন্য আন্তর্জাতিক রিসোর্স প্যানেল, ভারতের পরিবেশ, বন ও জলবায়ুপরিবর্তন মন্ত্রক (ভারতীয় রিসোর্স প্যানেলের মাধ্যমে) এবং ন্যাশনাল ইনস্টিটিউট ফরট্র্যান্সফর্মিং ইন্ডিয়ার (নীতি আয়োগ) অবদানকে স্বাগত জানান| উভয়পক্ষ সম্মত হয়েছেযে, নতুন করে যে ‘জি-টুয়েন্টি রিসোর্স এফিসিয়েন্সি ডায়ালগ’ গঠিত হয়েছে, তা জ্ঞানেরআদান প্রদান করার ক্ষেত্রে এক আদর্শ মঞ্চ হিসেবে কাজ করবে এবং বৈশ্বিক পর্যায়েসম্পদের দক্ষতাকে যৌথভাবে উত্সাহিত করবে| নেতৃত্বগণ পরিবেশগত প্রতিকূলতা মোকাবিলায়সহযোগিতাকে আরও এগিয়ে নিয়ে যেতে সম্মত হন| এক্ষেত্রে কিছু উল্লেখযোগ্য পদক্ষেপহচ্ছে জল ব্যবস্থাপনা ও বায়ু দূষণ, একটি স্বীকৃত কর্মসূচি সহ ভারত-ইউরোপিয়ানইউনিয়ন জল অংশীদারিত্ব রূপায়ণের স্বীকৃতি, এ মাসের শেষ দিকে ভারত-ইউরোপিয়ানইউনিয়নের তৃতীয় ওয়াটার ফোরাম|
৪০.
নেতৃত্বগণ উদ্ভাবনা ও প্রযুক্তি উন্নয়নের জন্য একটি বর্ধিত সহযোগিতার লক্ষ্যেকাজ করতে সম্মত হয়েছে| যার লক্ষ্য হচ্ছে ইউরোপিয়ান ও ভারতীয় শিল্পের মধ্যে এবংস্টার্ট-আপ বাস্তুতন্ত্রের মধ্যে সহযোগিতাকে শক্তিশালী করা|
৪১.
নেতৃত্বগণ ভারত ও ইউরোপিয়ান টেলিকম মানদণ্ড সংস্থাগুলোর (টি.এস.ডি.এস.আই.এবং ই.টি.এস.আই.)
মধ্যে গতিশীল প্রযুক্তিগত সহযোগিতাকে স্বাগত জানিয়েছেন| যা হবেইউরোপিয়ান ইউনিয়নের সহায়তায় এবং যার লক্ষ্য হবে ফাইভ-জি’র জন্য ভবিষ্যতের বৈশ্বিকগুণমান, বুদ্ধিদ্বীপ্ত পরিবহন পদ্ধতি, ইন্টারনেট, ভবিষ্যতের নেটওয়ার্ক ও টেলিকমসুরক্ষা| উভয়পক্ষ এই সহযোগিতাকে ব্যাপক করার জন্য, বাস্তব প্রযুক্তিগত সমাধানপ্রদর্শনের জন্য এবং “ডিজিট্যাল ইন্ডিয়া” ও “ডিজিট্যাল সিঙ্গেল মার্কেট ফরইউরোপ”-এর মধ্যে শক্তিশালী সংযোগের জন্য সংশ্লিষ্টদের উত্সাহিত করেছে|
৪২.
উভয় পক্ষ ইন্টারনেট প্রশাসন ও উভয় পক্ষের আই.সি.টি.
কোম্পানিগুলোরবাণিজ্য সহজতা বৃদ্ধি এবং এর পাশাপাশি “স্টার্ট-আপ ইউরোপ ইন্ডিয়া নেটওয়ার্ক”-এরঅধীনে ভারত ও ইউরোপিয়ান স্টার্ট-আপ ইকোসিস্টেমের মধ্যে বৈঠক নিয়ে ইতিবাচকআদানপ্রদানের উল্লেখ করেছে|
৪৩.
উভয় পক্ষ ওষুধের ক্ষেত্রে সহযোগিতাকে আরও শক্তিশালী করার জন্য তাদেরআগ্রহ সুনিশ্চিত করেছে| যার মধ্যে রয়েছে কাঠামোবদ্ধ ও স্থিতিশীল প্রশিক্ষণ পরিবেশতৈরির মাধ্যমে পরিদর্শনের ওপর বিশেষ গুরুত্ব দিয়ে পরিচালন পদ্ধতির সক্ষমতা তৈরি| ভারতীয়পক্ষ সার্বিকভাবে ফার্মাসিউটিক্যাল ভ্যালু চেইনে সক্ষমতা তৈরির জন্য সহযোগিতায়আগ্রহের কথাও উল্লেখ করেছে|
৪৪.
স্মার্ট ও দীর্ঘস্থায়ী নগরীকরণের জন্য অংশীদারিত্ব নিয়ে ভারত-ইউরোপিয়ানইউনিয়ন যৌথ বিবৃতি গ্রহণ করেছেন নেতৃত্বরা, যার লক্ষ্য হচ্ছে অগ্রাধিকারের ক্ষেত্রযেমন পরিবহন ও স্বাস্থ্যবিধির জন্য শহুরে পরিকাঠামোর উন্নয়ন ও ভারতে স্মার্ট সিটিতৈরি করার পাশাপাশি ২০১৬ সালে গৃহীত সংযুক্ত রাষ্ট্রসংঘের নতুন শহুরে এজেন্ডাকেউত্সাহ দেওয়ার ক্ষেত্রে সহযোগিতা বৃদ্ধি করা|
৪৫.
নেতারা ভারত ও ইউরোপিয়ান ইউনিয়নের মধ্যে বিজ্ঞান ও প্রযুক্তির নতুননতুন ক্ষেত্রে পুনর্নবীকৃত বিজ্ঞান ও প্রযুক্তি সহযোগিতা চুক্তির অধীনে সহযোগিতাআরও বৃদ্ধিতে এবং স্বাস্থ্য, জল ও পরিচ্ছন্ন বিদ্যুত সহ বর্তমান বিশ্বের বিভিন্ন প্রতিকূলতারমোকাবিলায় সহযোগিতা বৃদ্ধিতে সম্মত হয়েছেন| তাঁরা জল-সংক্রান্ত সমস্যা মোকাবিলারজন্য ৩০ মিলিয়ন ডলারের একটি বড় আকারের দিক নির্দেশকারী উদ্যোগের সূচনায় করা চুক্তিকেস্বাগত জানিয়েছেন| যে চুক্তিতে মূলত জল সম্পদের ওপর আসা বাড়তি চাপ মোকাবিলার জন্যপ্রযুক্তি ও বৈজ্ঞানিক জ্ঞানের ক্ষেত্রে এবং পরিচালনাগত দিক থেকে সহযোগিতার বিষয়টিপ্রতিফলিত হয়েছে| এক্ষেত্রে উভয় পক্ষ ইউরোপিয়ান ইউনিয়নের গবেষণা ও উদ্ভাবনারক্ষেত্রে ফ্রেমওয়ার্ক কর্মসূচি ‘উদ্ভাবনা হরাইজন ২০২০’ ও ভারতের বিভিন্নকর্মসূচিগুলোকে পরস্পরের জন্য উন্মুক্ত করে দেওয়ায় সম্মত হয়েছে এবং গবেষকদেরক্ষেত্রে দুই তরফে যাতায়াত বৃদ্ধি করার আহ্বান জানানো হয়েছে| এই লক্ষ্যে পৌঁছানোরজন্য উভয় পক্ষ ভারতের বিজ্ঞান ও প্রকৌশল গবেষণা পর্ষদ (এস.ই.আর.বি.)
এবং ইউরোপিয়ানগবেষণা পরিষদ (ই.আর.সি.)-এর মধ্যে চুক্তি রূপায়ণ প্রক্রিয়া শেষ করাকে স্বাগতজানিয়েছে|
৪৬.
ইউরোপিয়ান ইউনিয়নের ‘ইউরএটম’ এবং ভারতের ‘ডিপার্টমেন্ট অফ এটমিক এনার্জি’রমধ্যে পরমাণু শক্তির শান্তিপূর্ণ ব্যবহারের ক্ষেত্রে গবেষণা ও উন্নয়ন সহযোগিতারচুক্তি সমাপ্ত করার জন্য নেতাগণ উত্সাহিত করেছেন| তাঁরা জোর দিয়েছেন যে, এইসহযোগিতা পরমাণু সুরক্ষাকে আরও এগিয়ে নিয়ে যেতে অবদান রাখবে এবং তা হবে পরস্পরেরজন্য সুবিধাজনক| এই সহযোগিতা শক্তি ছাড়াও সমাজের উপকারের অন্যান্য প্রযুক্তি যেমনজল, স্বাস্থ্য সুরক্ষা ও ওষুধ, পরিবেশ ইত্যাদি ক্ষেত্রেও দক্ষতা ও বিস্তৃতিকেউন্নত করবে|
৪৭.
উভয় পক্ষ আশা প্রকাশ করেছেন যে, ফিউসন এনার্জির উন্নয়নে, ফিউসন ইনার্জিগবেষণা নিয়ে ‘ইউরএটম-ইন্ডিয়া সহযোগিতা চুক্তি’ সহ বিভিন্ন পক্ষের চুক্তির মধ্যদিয়ে শক্তিশালী অংশীদারিত্ব চালিয়ে যাবে|
৪৮.
নেতৃত্বগণ ‘২০০৮ হরাইজোন্টাল সিভিল অভিয়েশন এগ্রিমেন্ট’-এর আসন্নকার্যকারিতাকে স্বাগত জানিয়েছেন| এই চুক্তি ভারত ও ইউরোপের মধ্যে বিমান যোগাযোগবাড়িয়ে দেবে এবং মানুষের মধ্যে সংযোগ বাড়াবে ও ব্যবসার জন্য ভ্রমণ, পর্যটন বৃদ্ধিরক্ষেত্রে কাজ করবে| নেতৃত্বগণ জলপথ, বিমান, শহুরে যোগাযোগ, রেল ইত্যাদি সহ উভয়পক্ষের আগ্রহের বিভিন্ন পরিবহন সহযোগিতার সমস্ত দিকের সুযোগ বৃদ্ধির জন্যও বিবেচনাকরেছেন|
৪৯.
ভারত ও ইউরোপিয়ান ইউনিয়ন দক্ষতা উন্নয়নের ক্ষেত্রেও সহযোগিতাকে বাড়িয়েতোলার জন্য সম্মত হয়েছে এবং ভারতের ‘দক্ষতা উন্নয়ন উদ্যোগ’ এবং ইউরোপিয়ান ইউনিয়নের‘নিউ স্কিল এজেন্ডা ফর ইউরোপে’র মধ্যে পরিপূরক ও সমন্বয়ের বিষয় খুঁজে দেখারক্ষেত্রেও সম্মত হয়েছে|
৫০.
নেতৃত্বগণ জোর দিয়েছেন যে, ভারত-ইউরোপিয়ান ‘এজেন্ডা ফর অ্যাকশন ২০২০’-এরঅংশ হিসেবে ভারতের ‘জ্ঞান’ (জি.আই.এ.এন.)
কর্মসূচি ও ইউরোপের ‘এরাসমাস প্লাসে’রমধ্য দিয়ে উচ্চ-শিক্ষার ক্ষেত্রে সহযোগিতা বৃদ্ধির প্রয়োজনীয়তা রয়েছে| এরাসমাস প্লাসকর্মসূচি সম্প্রতি ভারতীয় ৫০০০তম ছাত্র হওয়ার বিষয়টি উদযাপন করেছে| তাছাড়া ভারতীয়বিভিন্ন বিশ্ববিদ্যালয়কে জয়েন্ট-মাস্টার্স, শর্ট-টার্ম মবিলিটি, ক্যাপাসিটিবিল্ডিং প্রজেক্ট ও জিন মনেট অ্যাকশন ফর ইউ.ইউ.
স্টাডিজ ইত্যাদির মধ্য দিয়েপ্রাতিষ্ঠানিক সহযোগিতার জন্য অর্থায়নের সুযোগ প্রদান করেছে| ‘এরাসমাস মবিলিটিঅ্যাকশন’ শুরু হওয়ার পর থেকে এর সুবিধাপ্রাপকদের মধ্যে ভারত প্রথম স্থানে রয়েছে,এই বিষয়টিকেও অভিনন্দন জানিয়েছেন নেতৃত্বগণ|
৫১.
গত ০৪ এপ্রিল ২০১৭ ব্রাসেলসে যে মাইগ্রেশন ও মবিলিটি নিয়ে উচ্চ পর্যায়ের আলোচনা হয়েছে, উভয়পক্ষ তারউল্লেখ করেছেন| তাঁরা মাইগ্রেশন ও মবিলিটি সম্পর্কে ভারত ও ইউরোপিয়ান ইউনিয়নেরমধ্যে মাইগ্রেশন ও মবিলিটিকে আরও সুস্থিত রূপে করার দৃষ্টিভঙ্গি নিয়ে প্রযুক্তিসহায়তা এবং উভয়পক্ষের আগ্রহের ক্ষেত্রের প্রকল্প গ্রহণে সাধারণ বিষয়গুলোকে এগিয়েনিয়ে যাওয়ার ক্ষেত্রে ঐকমত্য হওয়াকে স্বাগত জানিয়েছেন|
৫২.
নেতৃত্বগণ ভারত ও ইউরোপিয়ান ইউনিয়নের সাধারণ মানুষের মধ্যে যোগাযোগ ওআদানপ্রদান এবং পর্যটক, ব্যবসায়ী, ছাত্রছাত্রী, গবেষকদের যাতায়াতের সুযোগ আরওবৃদ্ধি করায় সম্মত হয়েছেন| ‘অত্যন্ত যোগ্যতাসম্পন্ন পেশাদারদের’ ইউরোপিয়ান ইউনিয়নেযাওয়ার সহজতার বিষয়ে বর্তমানে চলতে থাকা ‘ইউরোপিয়ান ইউনিয়ন ব্লু কার্ড প্রকল্পে’রপুনর্পরীক্ষার বিষয়টি উল্লেখ করেছে ভারতীয় পক্ষ|
৫৩.
ইউরোপিয়ান পার্লামেন্টে “ইউরোপিয়ানস পলিটিক্যাল রিলেশনস উইথ ইন্ডিয়া”নিয়ে রিপোর্ট গ্রহণের বিষয়টিও নেতৃত্বগণ উল্লেখ করেছেন এবং ভারত ও ইউরোপিয়ানসংসদীয় প্রতিনিধিবর্গের মধ্যে যাতায়াত ও যোগাযোগ বৃদ্ধির প্রস্তাবকে স্বাগতজানিয়েছেন| নেতৃত্বগণ উভয় পক্ষের বিদ্বান, চিন্তাবিদ ও সাংস্কৃতিক প্রতিনিধিদেরমধ্যেও যোগাযোগ ও আদানপ্রদান বৃদ্ধি নিয়ে আশাবাদী|
A.D.
