রবিবারনয়াদিল্লিতে প্রবাসী ভারতীয় কেন্দ্রের উদ্বোধন করলেন প্রধানমন্ত্রী শ্রী নরেন্দ্রমোদী।
এইউপলক্ষে প্রদত্ত এক ভাষণে তিনি বলেন, মহাত্মা গান্ধী এবং প্রাক্তন প্রধানমন্ত্রীলাল বাহাদুর শাস্ত্রীর জন্মবার্ষিকীর দিনটি এই ধরণের একটি অনুষ্ঠান আয়োজনের যথার্থমুহূর্ত।
মহাত্মা গান্ধী এক সময় ভারত ছেড়ে চলে গিয়েছিলেন।
কিন্তু, জাতির ডাকে সাড়াদিয়ে তিনি আবার ফিরে আসেন তাঁর স্বদেশ ভূমিতে।
প্রধানমন্ত্রীবলেন, প্রবাসী ভারতীয়দের শুধুমাত্র সংখ্যার দিক দিয়ে বিচার করলে চলবে না, তাঁদেরশক্তি ও ক্ষমতার কথাও আমাদের মনে রাখতে হবে।
বহু বছর ধরেই ‘মগজ চালান’ কথাটিপ্রচলিত আছে।
কিন্তু, প্রবাসী ভারতীয়দের যদি আমরা আমাদের অন্যতম শক্তি হিসেবেবিবেচনা করি, তা হলে ‘মগজ চালান’ কথাটিকে আমরা ‘মগজ লাভ’-এ রূপান্তরিত করতে পারি।
শ্রীমোদী বলেন, সমগ্র পৃথিবী যখন ভারতের সঙ্গে কাজ করতে আগ্রহী, তখন অপরিচিত অর্থাৎ‘বিদেশিদের ভয়’ হয়ে উঠতে পারে সব থেকে বড় বাধা।
কিন্তু প্রবাসী ভারতীয় সম্প্রদায়ইএই বাধা কাটিয়ে উঠতে আমাদের সাহায্য করতে পারে।
প্রবাসীভারতীয়দের সঙ্গে যোগাযোগ রক্ষা করার ওপর বিশেষ জোর দিয়ে শ্রী মোদী বলেন, প্রবাসীভারতীয় দিবস পালন করার কথা প্রথম চিন্তা করেছিলেন প্রাক্তন প্রধানমন্ত্রী শ্রী অটলবিহারী বাজপেয়ী, যা তাঁর উত্তরসূরী সরকারগুলি পরবর্তীকালে সাফল্যের সঙ্গে অনুসরণকরে এসেছে।
গতদু’বছর ধরে বিদেশ মন্ত্রক উল্লেখযোগ্য মানবতাবাদী কাজকর্মের সঙ্গে যুক্ত রয়েছে –এই প্রসঙ্গের উল্লেখ করে প্রধানমন্ত্রী বলেন, সংঘর্ষ ও বিপর্যয়ের পরিস্থিতি থেকেউদ্ধার করা হয়েছে ভারতীয় সহ বহু অন্যান্য দেশের নাগরিকদেরও।
শ্রীমোদী বলেন, ভারত কখনও অন্য কোনও দেশকে আক্রমণ করেনি।
দুই বিশ্ব যুদ্ধকালে বিদেশেররাষ্ট্রগুলিকে রক্ষা করার কাজে ভারতীয় সেনাদের আত্মোৎসর্গের কথা স্মরণ করিয়ে দিয়েতিনি বলেন, বিশ্বের উচিৎ এই আত্মোৎসর্গকে স্বীকৃতি দেওয়া।
এইউপলক্ষে আয়োজিত ‘গান্ধী – এক প্রবাসী’ শীর্ষক একটি প্রদর্শনীও পরিদর্শন করেনপ্রধানমন্ত্রী।
মধুমেহ নিয়ন্ত্রণে যোগাসনের উপকারিতা সম্পর্কিত একটি পুস্তকেরওসূচনা করেন তিনি।
‘ভারতকে জানো’ এই বিষয়টির ওপর এক ক্যুইজ প্রতিযোগিতায় বিজয়ীদেরপুরস্কৃতও করেন শ্রী নরেন্দ্র মোদী।
PG/SKD/SB
