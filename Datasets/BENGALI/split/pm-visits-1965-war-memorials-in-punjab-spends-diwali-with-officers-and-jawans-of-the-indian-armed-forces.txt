প্রধানমন্ত্রী শ্রী নরেন্দ্র মোদী বুধবার পাঞ্জাবে ১৯৬৫-র যুদ্ধে ভারতীয় সেনাবাহিনীর অসাধারণ সাফল্যের নিদর্শনস্বরূপ গড়ে তোলা তিনটি যুদ্ধ স্মারক পরিদর্শন করেন।
প্রধানমন্ত্রী ডোগরাই যুদ্ধ স্মারক ও বারকি যুদ্ধ স্মারক দুটি পরিদর্শন করেন।
১৯৬৫-র যুদ্ধে ডোগরাই ও বারকি-র লড়াইয়ে অর্জিত সাফল্য ভারতীয় সেনাবাহিনীর পক্ষে নির্ণায়ক ভূমিকা নিয়েছিল।
প্রধানমন্ত্রী এ পর্যন্ত সবচেয়ে বড় ট্যাঙ্ক যুদ্ধ যেখানে হয়েছিল, সেই আসল উত্তর-এও যান যেখানে ভারতীয় সেনা এক বিরাট জয় পেয়েছিল।
আসল উত্তরের লড়াই বীর আব্দুল হামিদের শৌর্্যেের জন্য চিরস্মরণীয়।
আব্দুল হামিদ’কে মরনোত্তর পরমবীরচক্র পুরস্কারে ভূষিত করা হয়।
প্রধানমন্ত্রী আব্দুল হামিদের স্মারকে পুষ্পার্ঘ্য অর্পণ করে শ্রদ্ধা জানান।
প্রধানমন্ত্রী ভারতীয় সেনা ও বিমান বাহিনীর আধিকারিক ও জওয়ানদের ডোগরাই ও বারকি যুদ্ধ স্মারক এবং হালওয়ারা বিমানঘাঁটিতে অভিনন্দন জানান ও তাঁদের সঙ্গে কথা বলেন।
প্রধানমন্ত্রী বলেন, প্রত্যেকেই চান দীপাবলী নিজের পরিবারের সঙ্গে কাটাতে।
আর সেজন্যই গত বছর তিনি যেমন সিয়াচেন সফর করেছিলেন, ঠিক তেমনই এবার সেনাবাহিনীর আধিকারিক ও জওয়ানদের সঙ্গে দীপাবলী উদযাপনের সিদ্ধান্ত নেন।
তিনি বলেন, এ বছর যেহেতু ১৯৬৫-র যুদ্ধের ৫০ বছর পূর্ণ হয়েছে সেজন্য তিনি এমন সব জায়গা বেছে নিয়েছেন, যেখানে সেনাবাহিনীর সাহসী যোদ্ধারা রক্ত ঝরিয়ে ও জীবনের বিনিময়ে দেশের জন্য চরম আত্মোৎসর্গ করে গেছেন।
প্রধানমন্ত্রী আরও বলেছেন, ‘এক পদ এক পেনশন’-এর দীর্ঘদিনের বকেয়া বিষয়টি মিটে গেছে।
আর এটি অনুমোদিত হয়েছে।
PG/SB/S
