কেন্দ্রীয় পণ্য ও পরিষেবা কর বিল, ২০১৭ (সিজিএসটি বিল), সুসংবদ্ধ পণ্য ওপরিষেবা কর বিল, ২০১৭ (আইজিএসটি বিল), কেন্দ্রশাসিত অঞ্চলগুলির ক্ষেত্রে পণ্য ওপরিষেবা কর বিল, ২০১৭ (ইউটিজিএসটি বিল) এবং পণ্য ও পরিষেবা কর (রাজ্যগুলিকে ক্ষতিপূরণ দান সম্পর্কিত) বিল, ২০১৭ আজ অনুমোদিত হ’ল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে।
প্রসঙ্গত উল্লেখ্য, ঐ চারটি বিল এর আগেই অনুমোদন লাভ করেছে পণ্য ও পরিষেবাকর পরিষদের।
এজন্য বিভিন্ন দফায় গত ছ’মাসে পরিষদের বারোটি বৈঠক অনুষ্ঠিত হয়।
পণ্য ও পরিষেবা কর দ্রুত চালু করতে প্রতিশ্রুতিবদ্ধ কেন্দ্রীয় সরকার।অর্থনৈতিক সংস্কারের লক্ষ্যে সরকার যে সমস্ত গুরুত্বপূর্ণ পদক্ষেপ গ্রহণ করেছে এটিতার মধ্যে শুধুমাত্র তাৎপর্যপূর্ণই নয়, বৃহত্তমও বটে।
পণ্য ও পরিষেবা কর আগামীপয়লা জুলাই থেকে চালু করার সিদ্ধান্ত নিয়েছে পণ্য ও পরিষেবা কর পরিষদ।
পণ্য ও পরিষেবা করের আওতায় যে সমস্ত ব্যবস্থা গ্রহণ করা হচ্ছে সে সম্পর্কেসারা দেশেই এক বিশেষ প্রচারাভিযান শুরু করার কথা ঘোষণা করেছিলেন কেন্দ্রীয় অর্থমন্ত্রীতাঁর বিগত বাজেট ভাষণে।
PG/SKD/SB
