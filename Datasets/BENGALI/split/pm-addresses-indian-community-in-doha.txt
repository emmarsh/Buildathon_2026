প্রধানমন্ত্রী শ্রী নরেন্দ্র মোদী রবিবার সন্ধ্যায় জেনেভা রওনা হওয়ার আগে দোহায় বসবাসকারী ভারতীয়দের উদ্দেশে ভাষণ দিলেন এবং তাঁদের সাথে কথা বললেন।
কাতার-এর ভারতীয় সমাজে এক উৎসাহী জনসমাবেশের উদ্দেশে ভাষণ দিতে গিয়ে প্রধানমন্ত্রী বলেন, তাঁরা কখনই কারও থেকে বিচ্ছিন্ন নন।
তিনি বলেন, বিশ্ব জুড়ে ভারতের ভাবমূর্তির উন্নতি ঘটেছে এবং সারা বিশ্বে ভারতীয়দের প্রতি অত্যন্ত আগ্রহ লক্ষ্য করা যাচ্ছে।
এই পরিবর্তন ভারতের ১২৫ কোটি মানুষের জন্যই বলে তিনি উল্লেখ করেন।
তিনি বলেন, ভারত যে বিশ্বের সবচেয়ে দ্রুত বর্ধনশীল প্রধান অর্থনীতিগুলির অন্যতম, সে ব্যাপারে আজ বিশ্বের নানা সংস্থাই একমত ।
এই প্রসঙ্গে তিনি আরও জানান, বিশ্বজোড়া মন্দা সত্ত্বেও মোট দেশীয় উৎপাদন বৃদ্ধির হার শেষ ত্রৈমাসিকে ৭.৯ শতাংশে দাঁড়িয়েছে।
প্রধানমন্ত্রী আরও বলেন, দুর্নীতি ভারত’কে দীর্ঘদিন ধরেই পীড়া দিয়ে আসছে আর তাঁর সরকার একে উৎখাত করতে দৃঢ় প্রতিজ্ঞ।
শ্রী মোদী বলেন, তাঁর কাতার সফর পূর্ণাঙ্গ ও সফল আলোচনার সাক্ষী হয়ে রইল, যার ফলে দুটি দেশের মধ্যে ঘনিষ্ঠ মৈত্রীর এক নতুন যুগের সূচনা ঘটবে।
এই সফরে তাঁর প্রতি যে অসামান্য উষ্ণতা ও আতিথেয়তা দেখানো হয়েছে সেজন্য তিনি সেদেশের মানুষ এবং কাতার সরকারের প্রতি কৃতজ্ঞতা ব্যক্ত করেন।
PG/SB/S
