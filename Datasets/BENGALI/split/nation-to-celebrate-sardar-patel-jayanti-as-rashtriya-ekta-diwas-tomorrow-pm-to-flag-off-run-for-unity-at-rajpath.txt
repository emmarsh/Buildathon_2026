ভারতের প্রথম উপ-প্রধানমন্ত্রী সর্দার বল্লভভাই প্যাটেলের জন্মবার্ষিকী আগামীকাল।
এই দিনটি পালিত হবে ‘রাষ্ট্রীয় একতা দিবস’ হিসেবে।
আগামীকাল সকাল ৭-৩০ মিনিটে রাজধানীর পার্লামেন্ট স্ট্রিটে সর্দার প্যাটেলের মূর্তিতে মাল্যদান করবেন প্রধানমন্ত্রী শ্রী নরেন্দ্র মোদী।
এরপর তিনি ‘ঐক্যের জন্য দৌড়’-এ অংশগ্রহণের জন্য সমবেত জনতার উদ্দেশ্যে রাজপথে এক ভাষণও দেবেন।
সমাবেশে তিনি ঐক্যের শপথও গ্রহণ করাবেন।
সকাল ৮-১৫ মিনিটে বিজয় চক প্রাঙ্গণ থেকে সর্দার প্যাটেল জয়ন্তী উপলক্ষে প্রধানমন্ত্রী ‘ঐক্যের জন্য দৌড়’-এর আনুষ্ঠানিক সূচনা করবেন।
এই দৌড়ে অংশগ্রহণ বাধ্যতামূলক নয়।
তবে, আশা করা হচ্ছে যে বহুসংখ্যক মানুষ এতে অংশ নেবেন।
বিদ্যালয়ের ছাত্রছাত্রী এবং ক্রীড়াবিদরাও দৌড়ে অংশগ্রহণ করবেন বলে মনে করা হচ্ছে।
‘রাষ্ট্রীয় একতা দিবস’-এর প্রাক্কালে আজ রাজধানীর বিভিন্ন কেন্দ্রীয় সরকারি কার্যালয়ে জাতীয় ঐক্যের শপথবাক্য পাঠ করানো হয়।
দেশের বিভিন্ন রাজ্য এমনকি বিদেশেও ‘রাষ্ট্রীয় একতা দিবস’ পালিত হচ্ছে।
কেন্দ্রীয় মন্ত্রীরা বিভিন্ন স্থানে এই উপলক্ষে আয়োজিত অনুষ্ঠানে অংশগ্রহণ করছেন।
PG/SKD/DM/S
