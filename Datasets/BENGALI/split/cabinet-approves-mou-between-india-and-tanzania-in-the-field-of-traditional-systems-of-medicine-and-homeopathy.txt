প্রাচীন চিকিৎসা পদ্ধতি এবং হোমিওপ্যাথির ক্ষেত্রে সহযোগিতা প্রসারের লক্ষ্যে ভারত ও তানজানিয়ার মধ্যে এক মউ স্বাক্ষরের প্রস্তাবে আজ সম্মতি মিলল কেন্দ্রীয় মন্ত্রিসভার।
প্রধানমন্ত্রী শ্রী নরেন্দ্র মোদীর নেতৃত্বে আজ এখানে মন্ত্রিসভার বৈঠক অনুষ্ঠিত হয়।
মউটি স্বাক্ষরিত হলে প্রাচীন ভারতীয় চিকিৎসা পদ্ধতি ও হোমিওপ্যাথির প্রসার ও প্রচারে পরস্পরের সঙ্গে সহযোগিতার লক্ষ্যে এক বিশেষ কাঠামোগত ব্যবস্থা গড়ে তুলবে ভারত ও তানজানিয়া।
সহযোগিতামূলক কর্মসূচি রূপায়ণের ক্ষেত্রে দু’দেশেই অতিরিক্ত কোনও ব্যয় বরাদ্দের দায়ভার থাকছে না।
এই কাজে প্রয়োজনীয় সমীক্ষা ও গবেষণা, প্রশিক্ষণ, বৈঠক ও সম্মেলনের উদ্যোগ আয়োজনের জন্য কেন্দ্রীয় আয়ূষ মন্ত্রকের অনুকূলে বার্ষিক বাজেট বরাদ্দের অর্থেই এই কর্মসূচি রূপায়িত হবে।
প্রসঙ্গত উল্লেখ্য, ভেষজ লতাগুল্মের প্রাচুর্য থাকায় ভারত প্রাচীণন ও চিরাচরিত চিকিৎসা পদ্ধতির ক্ষেত্রে এক অগ্রণী ভূমিকা পালন করে চলেছে।
এদেশে ভেষজ গাছপালার মধ্যে রয়েছে রোগমুক্তির বিশেষ গুণ ও সম্ভাবনা, যা বিশ্বের স্বাস্থ্য সংক্রান্ত অনেক রকম সমস্যারই সমাধান করতে পারে।
কেন্দ্রীয় আয়ূষ মন্ত্রক ইতিমধ্যেই ভারতীয় চিকিৎসা পদ্ধতির ক্ষেত্রে সহযোগিতা প্রসারের লক্ষ্যে মঊ স্বাক্ষর করেছে চিন, মালয়েশিয়া, হাঙ্গেরি, বাংলাদেশ ও নেপাল সহ আরও কয়েকটি দেশের সঙ্গে।
PG/SKD/SB
