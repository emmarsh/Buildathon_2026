প্রধানমন্ত্রী শ্রী নরেন্দ্র মোদী সোমবার ১১ই ফেব্রুয়ারি উত্তর প্রদেশের বৃন্দাবনে শিশুদের মধ্যে খাদ্য বিতরণ করবেন।
বৃন্দাবনের চন্দ্রোদয় মন্দিরে তিনি অক্ষয়পাত্র ফাউন্ডেশনের উদ্যোগে থার্ড বিলিয়ন্থ খাবার বিতরণের বিষয়টি উদযাপনের অঙ্গ হিসাবে একটি ফলকের আবরণ উন্মোচন করবেন।
এরপর, প্রধানমন্ত্রী বিদ্যালয়ের দরিদ্র শিশুদের মধ্যে খাবার পরিবেশন করবেন।
এই উপলক্ষে এক সমাবেশেও তিনি ভাষণ দেবেন।
শ্রী মোদী ইসকনের আচার্য শ্রীল প্রভুপাদের বিগ্রহের উদ্দেশে পুষ্পার্ঘ্য নিবেদন করবেন।
উল্লেখ করা যায়, কেন্দ্রীয় সরকারের মধ্যাহ্ন ভোজন কর্মসূচি রূপায়ণের ক্ষেত্রে অক্ষয়পাত্র ফাউন্ডেশন অত্যন্ত উল্লেখযোগ্য ভূমিকা পালন করে থাকে।
সংস্থার ১৯ বছরের জয়যাত্রায় অক্ষয়পাত্র ফাউন্ডেশন ২০১৬ সালে ১৪ হাজার ৭০২টি স্কুলের ১০ লক্ষ ৭৬ হাজারেরও বেশি শিশুকে মধ্যাহ্ন ভোজনের খাবার সরবরাহ করেছে।
তৎকালীন রাষ্ট্রপতি শ্রী প্রণব মুখোপাধ্যায়ের উপস্থিতিতে এই সংস্থা লক্ষাধিক শিশুর মধ্যে খাদ্য বিতরণ করে।
কেন্দ্রীয় মানবসম্পদ উন্নয়ন মন্ত্রকের সঙ্গে বিভিন্ন ক্ষেত্রে সাযুজ্য রেখে এই সংস্থা কাজ করে থাকে।
CG/SB
