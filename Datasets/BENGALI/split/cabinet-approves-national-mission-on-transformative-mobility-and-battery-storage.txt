প্রধানমন্ত্রী শ্রী নরেন্দ্র মোদীর পৌরহিত্যে বৃহস্পতিবার অনুষ্ঠিত মন্ত্রিসভার বৈঠকে পরিবর্তনশীল চলাচল ব্যবস্থা ও ব্যাটারি স্টোরেজ সংক্রান্ত একটি জাতীয় মিশন স্থাপন করার সিদ্ধান্ত অনুমোদিত হয়েছে।
এর ফলে, একটি পরিচ্ছন্ন, সুসংবদ্ধ, অংশীদারিত্ব-ভিত্তিক, সুষম এবং সার্বিক চলাচল সংক্রান্ত ব্যবস্থা গড়ে তোলা সম্ভব হবে।
অন্যদিকে, ২০২৪ সাল পর্যন্ত পাঁচ বছরের জন্য কার্যকর একটি ‘পর্যায়ক্রমিক উৎপাদন কর্মসূচি’তে রপ্তানিযোগ্য সুসংহত ব্যাটারি উৎপাদনের বৃহদায়তন কারখানা গড়ে তোলা এবং বিদ্যুৎ কোষ উৎপাদন কারখানা গড়ে তোলার ব্যবস্থা থাকবে।
প্রস্তাবিত জাতীয় মিশন এ সংক্রান্ত কর্মসূচির খুঁটিনাটির বিষয়ে চূড়ান্ত সিদ্ধান্ত নেবে এবং বিভিন্ন বিষয়ে অনুমোদন দেবে।
এছাড়াও, ২০২৪ সাল পর্যন্ত পাঁচ বছরের জন্য কার্যকর ‘পর্যায়ক্রমিক উৎপাদন কর্মসূচি’তে বিদ্যুৎ-চালিত যানবাহনের যন্ত্রাংশ থেকে যাবতীয় প্রয়োজনীয় জিনিসপত্র উৎপাদনের স্থানীয়-ভিত্তিক ব্যবস্থা করা হবে।
এই কর্মসূচির বিষয়েও প্রস্তাবিত মিশনটি সিদ্ধান্ত নেবে।
CG/PB/SB
