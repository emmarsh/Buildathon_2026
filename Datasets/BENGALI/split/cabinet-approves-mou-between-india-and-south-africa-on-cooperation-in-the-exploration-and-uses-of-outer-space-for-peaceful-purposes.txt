শান্তিপূর্ণ উদ্দেশ্যে বহির্মহাকাশে অনুসন্ধান চালানো ও তার ব্যবহারের ক্ষেত্রে সহযোগিতা গড়ে তোলার লক্ষ্যে ভারত ও দক্ষিণ আফ্রিকার মধ্যে স্বাক্ষরিত সমঝোতাপত্রের বিষয়ে কেন্দ্রীয় মন্ত্রিসভাকে অবহিত করা হয়েছে।
প্রধানমন্ত্রী শ্রী নরেন্দ্র মোদীর পৌরহিত্যে বুধবার কেন্দ্রীয় মন্ত্রিসভার বৈঠকে এ বিষয়টি সম্পর্কে অবহিত করা হয়।
উল্লেখ করা যেতে পারে, জোহানেসবার্গে গত ২৬ জুলাই এই সমঝোতাপত্র স্বাক্ষরিত হয়েছিল।
সমঝোতাপত্র অনুযায়ী যে বিষয়গুলিতে সহযোগিতার কথা বলা হয়েছে, সেগুলি হ’ল – দূরসংবেদী ব্যবস্থার মাধ্যমে ভূপৃষ্ঠ পর্যবেক্ষণ; উপগ্রহ যোগাযোগ ও উপগ্রহ-ভিত্তিক দিকনির্দেশ; মহাকাশ বিজ্ঞান ও গ্রহজনিত অনুসন্ধান; মহাকাশ ও উৎক্ষেপণ যান সহ মহাকাশ ব্যবস্থা ও উৎক্ষেপণ প্রণালীর ব্যবহার; মহাকাশ প্রযুক্তির বাস্তবিক প্রয়োগ এবং অন্যান্য ক্ষেত্রে সহযোগিতা বাড়িয়ে তোলা।
এই সমঝোতাপত্র স্বাক্ষরের ফলে মহাকাশ বিজ্ঞান প্রযুক্তি ও তার প্রয়োগ সহ দূরসংবেদী ব্যবস্থার মাধ্যমে ভূপৃষ্ঠ পর্যবেক্ষণ, উপগ্রহ-ভিত্তিক যোগাযোগ ব্যবস্থা স্থাপন, উপগ্রহ-ভিত্তিক দিকনির্দেশ, মহাকাশ বিজ্ঞান ও গ্রহজনিত অনুসন্ধান তথা মহাকাশ যান ও মহাকাশ প্রণালীর ব্যবহারের মতো বিভিন্ন ক্ষেত্রে সহযোগিতার সম্ভাবনা খুঁজে বের করা সম্ভব হবে।
CG/BD/SB
