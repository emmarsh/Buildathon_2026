প্রধানমন্ত্রী শ্রী নরেন্দ্র মোদীর পৌরহিত্যে আজ (২৩শে জানুয়ারি) কেন্দ্রীয় মন্ত্রিসভা দিলশাদ গার্ডেন থেকে গাজিয়াবাদের নয়া বাস আড্ডা পর্যন্ত দিল্লি মেট্রো করিডর সম্প্রসারণের বিষয়টি অনুমোদন করেছে।
এই মেট্রো করিডরের মোট দূরত্ব হবে ৯.৪১ কিলোমিটার।
কেন্দ্রীয় মন্ত্রিসভা এই সম্প্রসারণের জন্য কেন্দ্রীয় আর্থিক সহায়তা হিসেবে ৩২৪ কোটি ৮৭ লক্ষ টাকা অনুমোদন করেছে।
এই করিডরটি সম্পূর্ণ করতে মোট খরচ হবে ১,৭৮১ কোটি ২১ লক্ষ টাকা।
এই প্রকল্প রূপায়ণের ফলে ন্যাশনাল ক্যাপিটাল রিজিয়ন বা জাতীয় রাজধানী অঞ্চলে অতিরিক্ত জন-পরিবহণ পরিকাঠামোর যে চাহিদা ছিল তা পূরণ করা সম্ভব হবে।
উল্লেখ্য, এই প্রকল্পটি রূপায়ণ করছে দিল্লি মেট্রো রেল কর্পোরেশন লিমিটেড, ভারত সরকারের স্পেশাল পারপাস ভেহিকেল এবং দিল্লি জাতীয় রাজধানী অঞ্চল প্রশাসন বা জিএনসিটিডি।
CG/SSS/DM/
