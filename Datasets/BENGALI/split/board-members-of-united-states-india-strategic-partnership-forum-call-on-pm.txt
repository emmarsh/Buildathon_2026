মার্কিন যুক্তরাষ্ট্রের বিশিষ্ট শিল্পপতি ও ব্যবসায়ীদের নিয়ে গঠিত আমেরিকা – ভারত কৌশলগত অংশীদারিত্ব ফোরামের বোর্ড সদস্যরা মঙ্গলবার (৩০শে অক্টোবর) নতুন দিল্লিতে প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করেন।
বোর্ড সদস্যরা ইন্ডিয়া লিডারশিপ সম্মেলনে গৃহীত সিদ্ধান্ত সম্পর্কে প্রধানমন্ত্রীকে অবহিত করেন।
বিগত চার বছরে সরকার আর্থিক ও নিয়ন্ত্রণমূলক ক্ষেত্রে যেসব সংস্কারসাধন করেছে, শিল্পপতি ও ব্যবসায়ীরা তাঁর প্রশংসা করেন।
দ্রুত বিকাশশীল ভারতীয় অর্থনীতিতে পারস্পরিক স্বার্থবাহী যেসব সুযোগ-সুবিধার সৃষ্টি হয়েছে, তার সদ্ব্যবহার করতে ভারতের সঙ্গে সম্পর্ক আরও নিবিড়তর করার ব্যাপারেও তাঁরা আগ্রহ প্রকাশ করেন।
প্রধানমন্ত্রী বলেন, আর্থিক সহযোগিতার মাধ্যমে দুই দেশই ব্যাপক লাভবান হয়েছে।
তিনি মার্কিন সংস্থাগুলিকে ভারতে নতুন নতুন ক্ষেত্রের পাশাপাশি স্টার্ট আপ, শক্তি, স্বাস্থ্য পরিচর্যা এবং ডিজিটাল প্রযুক্তি ক্ষেত্রের বাণিজ্যিক সুযোগ-সুবিধাগুলি সম্পূর্ণ গ্রহণ করার জন্য উৎসাহিত করেন।
CG/BD/SB
