কালো টাকা ওদুর্নীতির বিরুদ্ধে অভিযান কোন রাজনৈতিক লড়াই নয়।
কোন একটি রাজনৈতিক দলকে লক্ষ্য ওউদ্দেশ্য করেও এই অভিযান চালানো হয়নি।
বুধবার, রাজ্যসভায় রাষ্ট্রপতিরভাষণের ওপর ধন্যবাদজ্ঞাপক এক প্রস্তাবের উত্তরে একথা বলেন প্রধানমন্ত্রী শ্রীনরেন্দ্র মোদী।
দুর্নীতি যে দরিদ্র ও মধ্যবিত্ত শ্রেণীর আশা-আকাঙ্ক্ষার বাস্তবায়নেবাধা সৃষ্টি করেছে একথা বিশেষ জোর দিয়ে ব্যক্ত করেন তিনি।
শ্রী মোদী বলেন, যারাসমগ্র ব্যবস্থায় শঠতা ও প্রতারণা যোগ করেছে, তাদের বিরুদ্ধে কঠোর ব্যবস্থা গ্রহণপ্রয়োজন।
কারণ, তাতে দরিদ্র মানুষের হাত আরও শক্ত হবে।
প্রধানমন্ত্রীবলেন, বিমুদ্রাকরণের পর ৭০০ মাওবাদী আত্মসমর্পণের পথ বেছে নিয়েছে।
এই সংখ্যা যেউত্তরোত্তর বৃদ্ধি পেয়ে চলেছে সে কথাও ঘোষণা করেন তিনি।
শ্রী মোদী বলেন, বর্তমানেস্পষ্টতঃই দুটি পক্ষ তৈরি হয়েছে যার একদিকে রয়েছে দেশের জনসাধারণ ও সরকার এবংঅন্যদিকে অবস্থান করছে রাজনৈতিক নেতাদের একটি গোষ্ঠী।
কিন্তু আমাদের সমাজে যাইতিমধ্যেই ঘুণ ধরিয়েছে তার মেরামত ও প্রতিকারে ভারত এখন সঙ্কল্পবদ্ধ।
পরিবর্তন তথারূপান্তরকে বাস্তবের মাটিতে প্রতিষ্ঠিত করতে আমাদের এখন নিরলসভাবে কাজ করে যেতেহবে।
দেশের শক্তি বা ক্ষমতাকে কখনই ছোট করে দেখলে চলবে না।
প্রধানমন্ত্রীবলেন, প্রাতিষ্ঠানিকতাকে সবসময়ই রাজনীতির ঊর্ধ্বে রাখা উচিৎ এবং এই কারণে ভারতীয়শীর্ষ ব্যাঙ্ককে বিতর্কের মধ্যে টেনে আনা ঠিক নয়।
দেশের প্রশাসন ওপরিচালন ব্যবস্থা সম্পর্কে মন্তব্য করতে গিয়ে শ্রী মোদী বলেন, এক্ষেত্রে কাজ হয়েছেপ্রচুর যা সাধারণ মানুষের ক্ষমতায়ন নিশ্চিত করেছে।
ই-বিপণন ব্যবস্থায় সরকারি শস্যসংগ্রহ প্রক্রিয়াকে যথেষ্ট মাত্রায় স্বচ্ছ করে তোলা হয়েছে।
‘স্বচ্ছ ভারতঅভিযান’-এর বার্তাকে বিভিন্ন দিকে ছড়িয়ে দেওয়া এবং এ সম্পর্কে জনসচেতনতা প্রসারের জন্যসংবাদমাধ্যমগুলিকে অভিনন্দিত করেন প্রধানমন্ত্রী।
তিনি বলেন, দেশের পল্লী অঞ্চলেপরিচ্ছন্ন স্বাস্থ্য ব্যবস্থার এখন ভালোরকম প্রসার ঘটেছে।
পরিচ্ছন্নতাকে একটিজন-আন্দোলন রূপে গড়ে তোলা উচিৎ এবং এই লক্ষ্যে কাজ করে যেতে হবে আমাদের সকলকেই।
প্রধানমন্ত্রীবলেন, ‘এক ভারত শ্রেষ্ঠ ভারত’ কর্মসূচিটি দেশের বিভিন্ন প্রান্তের সংস্কৃতি ও তার নিজস্বশক্তি সম্পর্কে জানার ও উপলব্ধি করার সুযোগ এনে দিয়েছে আমাদের সকলের কাছেই।
PG/SKD/DM/
