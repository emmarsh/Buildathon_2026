মার্কিন বিদেস সচিব শ্রী মাইকেল পম্পিও এবং প্রতিরক্ষা সচিব শ্রী জেমস্‌ ম্যাটিস বৃহস্পতিবার নতুন দিল্লিতে প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করেন।
তাঁরা দু’জনেই প্রধানমন্ত্রী শ্রী মোদীকে মার্কিন রাষ্ট্রপতি ট্রাম্পের শুভেচ্ছা জ্ঞাপন করেন।
রাষ্ট্রপতি ট্রাম্পের সঙ্গে তার সাক্ষাতের কথা স্মরণ করে প্রধানমন্ত্রী শ্রী মোদী দুই মার্কিন সচিবকে তার শুভেচ্ছাও মার্কিন রাষ্ট্রপতিকে জ্ঞাপন করার অনুরোধ জানান।
দুই মার্কিন সচিব বৃহস্পতিবার অনুষ্ঠিত অর্থবহ ও গঠনমূলক ২+২ আলোচনা সম্পর্কে প্রধানমন্ত্রীকে অবহিত করেন।
প্রধানমন্ত্রী শ্রী মোদী দুই মার্কিন সচিব এবং ভারতের বিদেশ মন্ত্রী ও প্রতিরক্ষা মন্ত্রীকে উভয় দেশের মধ্যে প্রথম ২+২ আলোচনার জন্য অভিনন্দন জানান।
