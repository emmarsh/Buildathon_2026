দাউদি বোহ্‌রা সম্প্রদায়ের ধর্মীয় প্রধান মাননীয় সৈয়দ্‌না মুফাদ্দল সৈফুদ্দিন রবিবার সাক্ষাৎ করেন প্রধানমন্ত্রী শ্রী নরেন্দ্র মোদীর সঙ্গে।
নয় সদস্যের এক প্রতিনিধিদল সঙ্গে নিয়ে তিনি নয়াদিল্লিতে এসেছেন।
সামাজিক ক্ষেত্রে দাউদি বোহ্‌রা সম্প্রদায়ের সংস্কার প্রচেষ্টার বিশেষ প্রশংসা করেন প্রধানমন্ত্রী।
তাঁদের এই উদ্যোগে ভারত সরকারের পূর্ণ সমর্থন রয়েছে বলে শ্রী মোদী ধর্মীয় প্রধানকে অবহিত করেন।
মুম্বাই’কে একটি স্মার্ট নগরী রূপে গড়ে তোলার লক্ষ্যে ঐ শহরের ভেন্ডিবাজার এলাকার উন্নয়নে দাউদি বোহ্‌রা সম্প্রদায়ের বিশেষ উদ্যোগ ও প্রচেষ্টারও প্রশংসা করেন প্রধানমন্ত্রী।
গঙ্গানদীর উপকূল বরাবর অবস্থিত গ্রামগুলিতে শৌচাগার গড়ে তোলার কাজে উদ্যোগ গ্রহণের জন্য দাউদি বোহ্‌রা সম্প্রদায়ের কাছে আবেদন জানান শ্রী নরেন্দ্র মোদী।
PG/SKD/SB
