রাষ্ট্রসংঘের সরকারি পরিসংখ্যান সম্পর্কিত মৌলিক নীতিগুলি গ্রহণ করার সিদ্ধান্ত নিল কেন্দ্রীয় মন্ত্রিসভা।
বুধবার প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে এই মর্মে একটি প্রস্তাব সর্বসম্মতিক্রমে গৃহীত হয়।
সরকারি পরিসংখ্যান সম্পর্কে রাষ্ট্রসংঘের এই মৌলিক নীতিগুলি গৃহীত হলে পেশাদারিত্বের ক্ষেত্রে স্বাধীনতা, নিরপেক্ষতা, দায়বদ্ধতা এবং স্বচ্ছতার বিষয়গুলি সুনিশ্চিত হবে সরকারি পরিসংখ্যান, সংগ্রহ, বিন্যাস ও প্রচারের ক্ষেত্রে।
এছাড়াও, এই কাজগুলিকে আন্তর্জাতিক মানেও উন্নীত করা সম্ভব হবে।
রাষ্ট্রসংঘের নীতিগুলি অনুসরণ করার ফলে সরকারি পরিসংখ্যান সম্পর্কে একটি জাতীয় নীতিও স্থির করা যাবে।
রাষ্ট্রসংঘের নীতিগুলির সঙ্গে সঙ্গতি রেখে ব্যবস্থা, পদ্ধতি ও প্রাতিষ্ঠানিকতার বিকাশ ও উন্নয়নের পক্ষে বিশেষ সহায়ক হয়ে উঠবে জাতীয় নীতিটি।
PG/SKD/SB/S
