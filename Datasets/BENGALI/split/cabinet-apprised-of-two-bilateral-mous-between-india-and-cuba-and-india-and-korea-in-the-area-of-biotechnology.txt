প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে জীবপ্রযুক্তি ক্ষেত্রে ভারত-কিউবা এবং ভারত-কোরিয়ার মধ্যে দ্বিপাক্ষিক সমঝোতাপত্র স্বাক্ষরের বিষয়ে জানানো হয়েছে।
গত ২২শে জুন কিউবার হাভানাতে এবং গত ৯ই জুলাই নতুন দিল্লীতে মউ দুটি স্বাক্ষরিত হয়।
বিজ্ঞান ও প্রযুক্তি ক্ষেত্রে কিউবা এবং কোরিয়াকে সহযোগিতা করার প্রয়াসে এই মউ দুটি স্বাক্ষরিত হয়েছে।
এরফলে ভারত-কিউবা এবং ভারত-কোরিয়ার দ্বিপাক্ষিক সম্পর্ক দৃঢ় হবে, বিশেষ করে বিজ্ঞান ও প্রযুক্তির উদ্ভাবন এবং এক্ষেত্রে কূটনৈতিক সম্পর্ক বজায় রাখা সম্ভব হবে।
জীবপ্রযুক্তি শিক্ষা, প্রশিক্ষণ এবং গবেষণার ক্ষেত্রে কৌশলগত পরিকল্পনা নেওয়ার ব্যাপারেও সাহায্য করবে এই মউ চুক্তি।
পাশাপাশি ৫ বছর পর্যন্ত জীব বিজ্ঞান এবং সংশ্লিষ্ট এলাকায় ৫০ জন স্নাতকোত্তর এবং গবেষনার কাজে নিযুক্ত ছাত্রছাত্রীর কর্মসংস্হানেরও ব্যবস্হা করা সম্ভব হবে।
গত ২২শে জুন কিউবার হাভানাতে ভারতের রাষ্ট্রপতির সফরকালে ভারত ও কিউবা জীব প্রযুক্তি ক্ষেত্রে সহযোগিতা প্রসারের জন্য এই দ্বিপাক্ষিক মউ চুক্তিতে স্বাক্ষর করে।
কেন্দ্রীয় বিজ্ঞান ও প্রযুক্তি মন্ত্রক এবং কিউবার বিজ্ঞান, প্রযুক্তি ও পরিবেশ মন্ত্রকের মধ্যে চুক্তিটি স্বাক্ষরিত হয়।
প্রসঙ্গত, ভারত ও কোরিয়ার মধ্যেও অপর একটি এ ধরনের চুক্তি স্বাক্ষরিত হয়, যাতে জীব প্রযুক্তি, বিজ্ঞান ও প্রযুক্তি ক্ষেত্রে দু দেশের মধ্যে সহযোগিতা বৃদ্ধি পায় এবং একইসঙ্গে দ্বিপাক্ষিক বিনিয়োগ ও শিল্প গবেষনামূলক কাজকর্মও বাড়তে পারে।
CG/SSS/NS/…
