প্রধানমন্ত্রী শ্রীনরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে বুধবার অনুমোদিত হল‘প্রধানমন্ত্রী গ্রামীণ ডিজিটাল সাক্ষরতা অভিযান’।
দেশের ৬ কোটি গ্রামীণ পরিবারকেডিজিটাল পদ্ধতি সম্পর্কে শিক্ষালাভে উৎসাহদানই হল এই কর্মসূচির লক্ষ্য।
আগামী ২০১৯সালের মধ্যে এই কর্মসূচি রূপায়ণে ব্যয়বরাদ্দ স্থির করা হয়েছে ২,৩৫১ কোটি ৩৮ লক্ষটাকা।
উল্লেখ্য, ২০১৬-১৭ বছরের কেন্দ্রীয় বাজেটে এই কর্মসূচি রূপায়ণের কথা ঘোষণাকরেছিলেন কেন্দ্রীয় অর্থমন্ত্রী।
ডিজিটাল পদ্ধতিতেলেনদেন সম্পর্কে গ্রামীণ মানুষকে সড়গড় করে তোলার ক্ষেত্রে ‘প্রধানমন্ত্রী গ্রামীণডিজিটাল সাক্ষরতা অভিযান’ হল বিশ্বের এক বৃহত্তম কর্মসূচি।
এর আওতায় ২০১৬-১৭ অর্থবছরে ২৫ লক্ষ প্রার্থীর প্রশিক্ষণ সম্পূর্ণ করার লক্ষ্যমাত্রা ধরা হয়েছে।অন্যদিকে, ২০১৭-১৮ অর্থ বছরে এই লেনদেন পদ্ধতি সম্পর্কে প্রশিক্ষণ দেওয়া হবে ২কোটি ৭৫ লক্ষ গ্রামীণ প্রার্থীকে।
এই সংখ্যাকে আরও উন্নীত করে ৩ কোটিতে নিয়েযাওয়ার লক্ষ্য স্থির হয়েছে ২০১৮-১৯ সাল নাগাদ।
ভৌগোলিক দিক থেকে ভারতের প্রতিটিপ্রান্তেই যাতে এই সুযোগ পৌঁছে দেওয়া যায়, সেই লক্ষ্যে দেশের ২ লক্ষ ৫০ হাজারগ্রাম পঞ্চায়েত থেকে ২০০ থেকে ৩০০ জন প্রার্থীর নাম নথিভুক্ত করা যাবে বলে আশা করাহচ্ছে।
ডিজিটাল পদ্ধতিতেলেনদেন সম্পর্কে প্রশিক্ষণ শেষে ট্যাবলেট, স্মার্ট ফোন, কম্পিউটার ইত্যাদিরমাধ্যমে গ্রামবাসীরা প্রয়োজনীয় কাজকর্ম সেরে ফেলতে পারবেন বলে মনে করা হচ্ছে।
ইন্টারনেটব্যবহার, ই-মেল পাঠানো এবং তা গ্রহণ করা, সরকারি পরিষেবার সুযোগ গ্রহণ, তথ্যসংগ্রহ প্রচেষ্টা, নগদ অর্থ ছাড়াই লেনদেন ইত্যাদিতে তাঁরা ক্রমশ অভ্যস্ত হয়ে উঠবেনবলে সরকারের আশা।
আর এইভাবেই জাতি গঠন প্রক্রিয়ার সর্বস্তরে নিশ্চিত করা হবেতথ্যপ্রযুক্তির প্রয়োগ ও ব্যবহারকে।
সমগ্র কর্মসূচিরূপায়ণ ও দেখভালের দায়িত্ব কেন্দ্রীয় বৈদ্যুতিন ও তথ্যপ্রযুক্তি মন্ত্রকের।বিভিন্ন রাজ্য ও কেন্দ্রশাসিত অঞ্চলের সহযোগিতায় এবং অনুমোদিত বিভিন্ন সংস্থা,জেলা পর্যায়ের সংশ্লিষ্ট প্রতিষ্ঠান ইত্যাদির সঙ্গে ঘনিষ্ঠ সমন্বয় রক্ষা করে এইঅভিযান চালানো হবে।
PG/SKD/DM/
