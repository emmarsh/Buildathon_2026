প্রধানমন্ত্রী শ্রী নরেন্দ্র মোদী মালয়েশিয়ার প্রধানমন্ত্রী শ্রী দাতো সেরি মহম্মদ নাজিব বিন টুন আব্দুল রাজাক-এর সঙ্গে দ্বিপাক্ষিক আলোচনায় বসেছিলেন।
বৈঠকের পর যৌথ প্রেস বিবৃতিতে প্রধানমন্ত্রী দু’দেশের মধ্যে বলিষ্ঠতর সামরিক সহযোগিতার আহ্বান জানান।
এর মধ্যে রয়েছে ‘আমাদের অঞ্চলে নৌ সুরক্ষাকে আরও অত্যাধুনিক করে তোলা এবং বিপর্যয় প্রতিক্রিয়া ব্যবস্থাকে জোরদার করা’।
দুই রাষ্ট্রনায়ক যৌথভাবে কুয়ালালামপুরের ‘লিটল ইন্ডিয়ায়’ ‘তোরণ দ্বার’-এর উদ্বোধন করেন।
সাঁচীস্তুপের বিখ্যাত তোরণ দ্বারের অনুপ্রেরণায় এই প্রবেশ পথটি নির্মিত হয়েছে।
এই উপলক্ষে ভাষণকালে প্রধানমন্ত্রী বলেন যে, তাঁর মালয়েশিয়া সফর বেশ কয়েকটি ঐতিহাসিক ঘটনার সাক্ষী।
‘তোরণ দ্বার’-এর যৌথ উদ্বোধন তার অন্যতম।
এই ‘তোরণ দ্বার’ কেবল এক ভাস্কর্য মাত্রই নয়, এটি হল দু’দেশের সাংস্কৃতিক বন্ধনের যোগসূত্র।
প্রধানমন্ত্রী এই সঙ্গেই গৌতমবুদ্ধের কথা স্মরণ করে বলেন, শতসহস্র বছর আগে তিনি গোটা এশিয়া জুড়ে শান্তির বাণী প্রচার করেছিলেন।
প্রধানমন্ত্রী মালয়েশিয়ার কর্পোরেট স্তরের নেতৃবৃন্দের সঙ্গে আলোচনায় বসেন অর্থনৈতিক যোগাযোগ সুদৃঢ় করতে।
তিনি বলেন, ভারত হল আজকের পৃথিবীর সবচেয়ে দ্রুত বিকাশশীল অর্থনীতি এবং স্থিতিশীল রাজনৈতিক অবস্থা থাকায় এদেশে বিনিয়োগের প্রভূত সম্ভাবনা রয়েছে।
প্রধানমন্ত্রী বলেন যে, মালয়েশিয়ার সি ই ও’দের এমন এমন ক্ষেত্রে অভিজ্ঞতা ও দক্ষতা রয়েছে যেসব ক্ষেত্রে ভারতের চাহিদা বিদ্যমান।
আর তাই এটা হল এক স্বার্থক মেলবন্ধন।
মাল্যেশিয়ার বিভিন্ন সংস্থার সি ই ও’রাও ভারতের খাদ্য প্রক্রিয়াকরণ, তেল ও গ্যাস এবং অসামরিক বিমান পরিবহণ ক্ষেত্রে আগ্রহ প্রকাশ করেন।
PG/SB/S
