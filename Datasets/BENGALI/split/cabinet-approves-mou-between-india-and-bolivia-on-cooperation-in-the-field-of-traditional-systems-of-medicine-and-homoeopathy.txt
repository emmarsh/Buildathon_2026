কেন্দ্রীয় মন্ত্রিসভা ভারত ও বলিভিয়ার মধ্যে চিরাচরিত ওষুধ এবং হোমিওপ্যাথি চিকিৎসা ক্ষেত্রে সহযোগিতা সংক্রান্ত সমঝোতাপত্রটি অনুমোদন করেছে।
প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার আজকের বৈঠকে অনুমোদিত হয়।
বলিভিয়ায় গত মার্চ মাসে এই সমঝোতাপত্রটি স্বাক্ষরিত হয়েছিল।
চিরাচরিত ওষুধ ও হোমিওপ্যাথির মাধ্যমে দুটি দেশের মধ্যে পারস্পরিক স্বার্থ অক্ষুণ্ন রেখে সহযোগিতার জন্য এই সমঝোতাপত্রটি সহায়ক হবে।
চিরাচরিত ওষুধ ও হোমিওপ্যাথি চিকিৎসাকে বলিভিয়াতে জনপ্রিয় করা এবং সেখানে আয়ুষ (আয়ুর্বেদ, যোগ, ইউনানি, সিদ্ধা এবং হোমিওপ্যাথি) – এই ধরণের ওষুধের গুরুত্ব বোঝানো এই সমঝোতার অঙ্গ।
এই সমঝোতার ফলে দু’দেশের মধ্যে বিশেষজ্ঞ চিকিৎসকদের প্রশিক্ষণ ও বিজ্ঞানীদের গবেষণালব্ধ ফলের আদান-প্রদান হবে।
এর ফলে, নতুন নতুন ওষুধ এবং চিকিৎসা ক্ষেত্রে এর প্রয়োগ বৃদ্ধি পাবে।
CG/CB/SB
