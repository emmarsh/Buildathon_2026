প্রধানমন্ত্রী শ্রী নরেন্দ্র মোদী আজ ১৯৬৫-এর যুদ্ধের সুবর্ণ জয়ন্তী বর্ষ উপলক্ষে নয়াদিল্লীর রাজপথ সংলগ্ন এলাকায় আয়োজিত ‘শৌর্য্যাঞ্জলি’ স্মারক প্রদর্শনী ঘুরে দেখতে যান।
দেশের সীমান্ত সুরক্ষায় সেনাকর্মীদের শৌর্য ও আত্মত্যাগের মহান পরম্পরাকে এই প্রদর্শনীতে তুলে ধরা হয়েছে।
প্রধানমন্ত্রী প্রদর্শনীতে বিভিন্ন সেক্টরে যুদ্ধের নানারকম ছবি ঘুরে দেখেন।
তিনি ১৯৬৫-এর যুদ্ধেঅংশ নেওয়া কয়েকজন সেনার সঙ্গেও মিলিত হন।
সেই সময় সেনা, নৌ ও বিমান বাহিনীর প্রধানরা উপস্থিত ছিলেন।
কেন্দ্রীয় মন্ত্রীসভার বেশ কয়েকজন সদস্যও সেসময় সেখানে ছিলেন।
প্রদর্শনী ঘুরে দেখার পর এক ট্যুইটে প্রধানমন্ত্রী বলেন, ১৯৬৫-এর যুদ্ধে আমাদের সেনাবাহিনীর শৌর্য ও আত্মত্যাগ প্রত্যেক ভারতীয়ের স্মৃতিতে জাগরূক হয়ে রয়েছে।
এদের জন্য আমরা খুবই গর্বিত।
PG/BD/AS/S
