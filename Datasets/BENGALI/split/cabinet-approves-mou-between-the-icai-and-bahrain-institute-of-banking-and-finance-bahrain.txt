প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে ইন্সটিটিউট অফ চার্টার্ড অ্যাকাউন্টেন্টস অফ ইন্ডিয়া এবং বাহরিন ইন্সটিটিউট অফ ব্যাঙ্কিং অ্যান্ড ফিনান্সের মধ্যে স্বাক্ষরিত সমঝোতাপত্রটি অনুমোদিত হয়েছে।
বাহারিনে হিসাব-নিকাশ, আর্থিক ও অডিট সংক্রান্ত জ্ঞান ভান্ডারকে শক্তিশালী করার লক্ষ্যে যৌথভাবে কাজ করার জন্য এই সমঝোতা স্মারকটি স্বাক্ষরিত হয়েছে।
এই সমঝোতার শর্ত অনুসারে আইসিএআই, বিআইবিএফ-এর অ্যাকাউন্টিং এবং ফিনান্স সংক্রান্ত পাঠ্যক্রমের চালু সিলেবাস পর্যালোচনার জন্য টেকনিক্যাল সহায়তা দেবে।
বাহরিনের ছাত্রছাত্রীরা যাতে সিএ পাঠ্যক্রমে পরীক্ষা দিয়ে আইসিএআই-এর সদস্যপদ পেতে পারেন, তার সুপারিশ করা হবে।
বাহারিনের উপযুক্ত যোগ্য ছাত্রছাত্রীদের জন্য পেশাগত পরীক্ষা আয়োজনে আইসিএআই সহায়তা করবে।
এই সমঝোতার ফলে দু’দেশের অ্যাকাউন্টিং ও অডিট সংক্রান্ত ক্ষেত্রে একটি পারস্পরিক স্বার্থের উপযোগী কার্যকর সম্পর্ক গড়ে উঠবে বলে মনে করা হচ্ছে।
CG/PB/SB
