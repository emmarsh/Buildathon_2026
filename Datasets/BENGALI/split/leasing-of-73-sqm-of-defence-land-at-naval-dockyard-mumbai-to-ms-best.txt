মুম্বাই-এর নৌবন্দর এলাকায় প্রতিরক্ষা দপ্তরের ৭৩ বর্গমিটার এলাকা জুড়ে অবস্থিত জমি মাসিক এক টাকা ভাড়ার বিনিময়ে মেসার্স বৃহনমুম্বাই ইলেক্ট্রিক সাপ্লাই অ্যান্ড ট্রান্সপোর্ট আন্ডারটেকিং (বেস্ট)’কে লিজ দেওয়ার প্রস্তাব বুধবার অনুমোদন লাভ করল কেন্দ্রীয় মন্ত্রিসভায়।
লিজের মেয়াদ প্রাথমিকভাবে ৩০ বছর পর্যন্ত।
পরে, ৩০ বছর করে আরও দু’বার এর মেয়াদ বাড়ানো যেতে পারে।
এই জমিটিতে বিদ্যুৎ সরবরাহের প্রসার ও উন্নয়নে চতুর্থ ট্রান্সমিটারটি সংস্থাপন করবে বেস্ট।
এছাড়াও, এই কাজের সুবিধার জন্য মুম্বাই-এর নৌবন্দর এলাকায় গড়ে তোলা হবে একটি ভূগর্ভস্থ জলাধার ও পাম্প হাউস।
ট্রান্সফরমার বসানোর জন্য সম্পূর্ণ ব্যয় বহনের দায়িত্ব বেস্ট-এর।
এজন্য ভারতীয় নৌবাহিনীর কোনও রকম আর্থিক দায়দায়িত্ব থাকবে না।
PG/SKD/SB/S
