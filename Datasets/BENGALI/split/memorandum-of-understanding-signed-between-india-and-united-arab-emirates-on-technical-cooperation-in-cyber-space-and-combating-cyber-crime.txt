সাইবার জগতের কাজকর্মের ক্ষেত্রে প্রযুক্তিগত সহযোগিতার লক্ষ্যে ভারত ও সংযুক্ত আরব আমিরশাহীর মধ্যে সম্পাদিত মউটি কর্মপরবর্তী অনুমোদন লাভ করেছে কেন্দ্রীয় মন্ত্রিসভার।
প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে এই মউ স্বাক্ষরের বিষয়ে আনুষ্ঠানিকভাবে সম্মতি দেওয়া হয়।
মউটি স্বাক্ষরিত হয় গত মাসে।
দু’দেশের মধ্যে স্বাক্ষরিত এই চুক্তির ফলে সাইবার অপরাধের মোকাবিলা করা সহজতর হয়ে উঠবে।
সম্পাদিত মউ অনুসারে ভারত ও সংযুক্ত আরব আমিরশাহী পরস্পরের সঙ্গে সহযোগিতা করবে সাইবার অপরাধ সম্পর্কে তদন্ত ও অনুসন্ধান এবং তথ্য বিনিময় সহ সংশ্লিষ্ট বিভিন্ন ক্ষেত্রে।
এই চুক্তি রূপায়ণের বিষয়টি ভারতের পক্ষে সার্বিকভাবে দেখভাল করবে কেন্দ্রীয় স্বরাষ্ট্র মন্ত্রক।
অন্যদিকে, সংযুক্ত আরব আমিরশাহীর পক্ষে চুক্তি রূপায়ণের দায়িত্ব ঐ দেশের অভ্যন্তরীণ ও রাষ্ট্র নিরাপত্তা মন্ত্রকের ক্রিমিনাল সিকিউরিটি দপ্তরের।
দু’দেশের সাইবার জগতে হামলার আশঙ্কার পরিপ্রেক্ষিতে এই সহযোগিতা চুক্তিকে আরও জোরদার করে তোলার সিদ্ধান্ত নেওয়া হয়।
PG/SKD/DM/S
