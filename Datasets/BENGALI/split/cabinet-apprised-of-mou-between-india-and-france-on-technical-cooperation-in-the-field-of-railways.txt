কেন্দ্রীয় মন্ত্রিসভার বৈঠকে আজ (১৬ই মে) প্রধানমন্ত্রী শ্রী নরেন্দ্র মোদীকে ভারতীয় রেল ও ফরাসী সংস্হা এসএনসিএফ-এর মধ্যে স্বাক্ষরিত রেলে প্রযুক্তিগত সহায়তা সংক্রান্ত চুক্তির বিষয়ে অবহিত করা হয়।
গত ১০ই মার্চ এই সমঝোতাপত্রটি স্বাক্ষরিত হয়।
এই চুক্তির ফলে ভারতীয় রেল ট্রেন চলাচল সংক্রান্ত সর্বশেষ তথ্য জানতে পারবে এবং এক্ষেত্রে ফরাসী সংস্হার সঙ্গে মত বিনিময়ও করতে পারবে।
এছাড়া ভারতীয় রেল ও ফরাসী সংস্হা এ এসএনসিএফ-এর মধ্যে বিভিন্ন তথ্যের আদান-প্রদান, প্রশিক্ষণ ও আলোচনা সভার আয়োজন করাও সম্ভব হবে।
এছাড়া দু দেশের প্রযুক্তি বিশারদরা একে অপরের দেশে সহযোগিতার ভিত্তিতে কাজ করতে পারবেন।
এই সমঝোতাপত্রের ফলে রেলের যে ক্ষেত্রগুলিতে বিকাশ সম্ভব হবে, সেগুলি হল : দ্রুতগতির ট্রেন চলাচল, রেল স্টেশনের সংস্কার ও কর্মপদ্ধতি, কাজকর্মের বর্তমান পদ্ধতি ও পরিকাঠামোর আধুনিকীকরন এবং শহরতলির ট্রেন চলাচলের উন্নয়ন ঘটানো।
প্রসঙ্গত ইতিপূর্বেও বিভিন্ন দেশের সরকার ও রেল বিভাগের সঙ্গে ভারতের রেলের প্রযুক্তিগত উন্নয়নের জন্য বেশ কয়েকটি চুক্তি সম্পাদিত হয়েছে।
CG /SC/NS
