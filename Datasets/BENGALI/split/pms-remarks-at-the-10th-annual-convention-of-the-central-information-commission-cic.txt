“তথ্য জানার অধিকার” আইন সাধারণ মানুষের জানার অধিকারের হাতিয়ার শুধু মাত্র নয়, এর মাধ্যমে যারা ক্ষমতায় রয়েছে তাদের প্রশ্ন করার অধিকারকেও চিহ্নিত করে।
শুক্রবার এভাবেই “তথ্য জানার অধিকার” আইনকে বর্ণনা করলেন প্রধানমন্ত্রী শ্রী নরেন্দ্র মোদী।
কেন্দ্রীয় তথ্য কমিশন অর্থাৎ সি আই সি-র ১ম বার্ষিক সম্মেলনে বক্তব্য রাখতে গিয়ে প্রধানমন্ত্রী বলেন, কেন্দ্রীয় সরকারের “ডিজিটাল ইন্ডিয়া” উদ্যোগ আরটিআই-এর সঙ্গে সংগতিপূর্ণ, কেননা অনলাইনে তথ্য সংস্থাপিত করলে তা স্বচ্ছতা আনয়ন করে, যা প্রতিফল হিসেবে সৃষ্টি করে আস্থা।
প্রধানমন্ত্রী কয়লা ক্ষেত্র, স্পেকট্রাম এবং এফএম রেডিও-র লাইসেন্স প্রদানে নতুন নিলাম পদ্ধতির কথা উল্লেখ করেন এবং বলেন যে জনগণকে সুরক্ষিতভাবে তথ্য দিতে হবে।
প্রধানমন্ত্রী সরকারি কাজকর্মে অবরুদ্ধকর পরিস্থিতির অবসানের জন্য আহ্বান জানান।
তিনি বলেন, জনগণকে সন্দেহের চোখে দেখার পরিবর্তে জনগণকে বিশ্বাস করার ভিত্তিতে প্রশাসনিক প্রক্রিয়াকে চালাতে হবে ।
প্রধানমন্ত্রী বলেন, সুশাসনের জন্য আরটিআই একটি হাতিয়ার হয়ে উঠেছে।
এছাড়াও তিনি প্রধানমন্ত্রীর দপ্তরে (পিএমও) ‘প্রগতি’ মঞ্চ গড়ে তোলার ফলে কীভাবে প্রকল্প সমূহের অগ্রগতি পর্যালোচনার জন্য তা একটি প্রাণবন্ত মঞ্চ হয়ে উঠেছে সেই প্রসঙ্গ বিবৃত করেন।
SC/SDRC/DSC/AGT/S
