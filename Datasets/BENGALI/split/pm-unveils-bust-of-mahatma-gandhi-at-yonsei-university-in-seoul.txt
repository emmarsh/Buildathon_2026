প্রধানমন্ত্রী শ্রী নরেন্দ্র মোদী আজ (২১শে ফেব্রুয়ারি) সিওলের ইয়োনসেই বিশ্ববিদ্যালয়ে মহাত্মা গান্ধীর আবক্ষ মূর্তি উন্মোচন করেন।
অনুষ্ঠানে, দক্ষিণ কোরিয়ার রাষ্ট্রপতি শ্রী মুন জে-ইন, ফার্স্ট লেডি কিম জাং-সুক এবং রাষ্ট্রসঙ্ঘের প্রাক্তন মহাসচিব শ্রী বান কি-মুন উপস্থিত ছিলেন।
প্রধানমন্ত্রী বলেন, ইয়োনসেই বিশ্ববিদ্যালয়ে বাপু’র আবক্ষ মূর্তি উন্মোচিত করতে পেরে তিনি নিজেকে সম্মানিত মনে করছেন, বিশেষ করে যখন ভারত বাপু’র ১৫০তম জন্মবার্ষিকী পালন করছে।
শ্রী মোদী বলেন, সন্ত্রাসবাদ এবং জলবায়ু পরিবর্তন – এই দুই সমস্যার মোকাবিলা করার ক্ষেত্রে বাপু’র আদর্শ যথেষ্ট সাহায্য করবে।
তিনি আরও বলেন, বাপু আমাদের দেখিয়েছেন প্রকৃতির সঙ্গে সমন্বয় রেখে কিভাবে জীবনযাপন করা যায় এবং কিভাবে কার্বন নিঃসরণ কমানো যায়।
তিনি এও আমাদের দেখিয়েছেন যে আমাদের আগামী প্রজন্মের জন্য পরিচ্ছন্ন এবং সবুজ পৃথিবী রেখে যাওয়ার বিষয়টিও অত্যন্ত জরুরি।
প্রসঙ্গত, দক্ষিণ কোরিয়ার সবথেকে মর্যাদাপূর্ণ বিশ্ববিদ্যালয় হল ইয়োনসেই বিশ্ববিদ্যালয়।
দক্ষিণ কোরিয়ার মহাত্মা গান্ধীকে শান্তির মূর্ত প্রতীক হিসেবে সম্মান করা হয়।
CG/SSS/DM/…
