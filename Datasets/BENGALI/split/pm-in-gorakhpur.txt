প্রধানমন্ত্রী শ্রী নরেন্দ্র মোদী আজ গোরখপুরের গোরক্ষনাথ মন্দির পরিদর্শন করেন ।
সেখানেমহন্ত অবৈদ্যনাথজি-র একটি মূর্তির আবরণও উন্মোচন করেন তিনি ।
মন্দির প্রাঙ্গণেসাধু-সন্তদের এক সমাবেশে ভাষণ দেন প্রধানমন্ত্রী ।
মহন্ত অবৈদ্যনাথজি-র সঙ্গে তাঁর যোগাযোগের স্মৃতিচারণ প্রসঙ্গে শ্রী মোদীবলেন, সাধু-সন্তরা বরাবরই এক মহৎ হৃদয়ের অধিকারী ।
দরিদ্র সাধারণ মানুষ তথা সমাজের জন্য তাঁদের রয়েছে মমত্ববোধ ও সহমর্মিতা ।
পরে প্রধানমন্ত্রী এইম্‌স এবং গোরখপুর সার প্রকল্পেরভিত্তিপ্রস্তরের আবরণ উন্মোচন করেন ।
দুটি প্রকল্পসম্পর্কেই সংক্ষেপে অবহিত করা হয় তাঁকে ।
এই উপলক্ষে এক বিরাট জনসমাবেশে ভাষণদানকালে প্রধানমন্ত্রী বলেন, ভারতের সুষম বিকাশের লক্ষ্যে পূর্ব ভারতের উন্নয়ন একান্ত জরুরি ।
বিদেশ থেকে সার আমদানি করা হলেও দেশের সার প্রকল্পগুলিবন্ধ হয়ে যাক এবং তরুণ যুবসমাজ কর্মহীন হয়ে বসে থাকুক একথা মানতে তিনি নারাজ বলে দৃঢ়তারসঙ্গে ঘোষণা করেন প্রধানমন্ত্রী ।
তিনি বলেন,এখানকার সার ইউনিটটি পুনরায় চালু হলে এই রাজ্যের শিল্প পরিস্থিতিতে এক আমূল পরিবর্তনঘটবে ।
এই অঞ্চলের সাধারণ মানুষের সুস্থভাবে জীবনযাপনের স্বপ্নকে পূরণ করতে কিভাবে সহায়সম্পদের যোগান দেওয়া হচ্ছে তাওবিশদভাবে ব্যাখ্যা করেন প্রধানমন্ত্রী ।
এই অঞ্চলেব্যাপক পর্যটন সম্ভাবনার উল্লেখ করে প্রধানমন্ত্রী বলেন, নতুন অসামরিক বিমান পরিবহণনীতিতে বিভিন্ন অঞ্চলের মধ্যে সংযোগ ও যোগাযোগ ব্যবস্থা গড়ে তোলার বিষয়টিকে বিশেষ অগ্রাধিকার দেওয়া হয়েছে ।
এর ফলে, এই অঞ্চলে আগত পর্যটকদের সংখ্যাও আরও বৃদ্ধি পাবে বলে তিনি মনে করেন ।
PG/SKD/DM
