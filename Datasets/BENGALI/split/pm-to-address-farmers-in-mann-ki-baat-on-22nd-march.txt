নয়াদিল্লি, ১৮ মার্চ, ২০১৫ প্রধানমন্ত্রী শ্রী নরেন্দ্র মোদী আগামী রবিবার ‘মন কি বাত’ অনুষ্ঠানে দেশের কৃষকদের উদ্দেশে ভাষণ দেবেন।
আগামী ২২ মার্চ এই অনুষ্ঠান আকাশবাণীতে সকাল ১১টায় সম্প্রচারিত হবে।
আকাশবাণীতে প্রধানমন্ত্রীর এটি ষষ্ঠ ‘মন কি বাত’ অনুষ্ঠান।
এই অনুষ্ঠানের মাধ্যমে প্রধানমন্ত্রী তাঁর চিন্তা-ভাবনা দেশবাসীর সঙ্গে বিনিময় করেন।
এবারের ‘মন কি বাত’ অনুষ্ঠানে প্রধানমন্ত্রী কৃষক ও তাদের সঙ্গে জড়িত বিষয়গুলি নিয়ে বক্তব্য পেশ করবেন।
এ বিষয়ে দেশবাসীকে নিজস্ব মতামত mygov.in – এর মাধ্যমে জানানোর জন্যও তিনি অনুরোধ জানিয়েছেন।
‘মন কি বাত’ অনুষ্ঠানের বিগত পাঁচটিপর্বে প্রধানমন্ত্রী বিভিন্ন বিষয়ে সরাসরি সাধারণ মানুষের সঙ্গে মতবিনিময় করেছেন।
এর আগে স্বচ্ছ ভারত অভিযান, খাদি শিল্পের প্রসার, দক্ষতা বিকাশ, প্রতিবন্ধী শিশুদের বৃত্তি প্রদান, শিক্ষা প্রতিষ্ঠানগুলির জন্য পরিকাঠামো এবং মাদকাশক্তি ও তার পরিণামের মতো গুরুত্বপূর্ণ বিষয়ে শ্রী মোদী মতামত ব্যক্ত করেছেন।
গত ২২ ফেব্রুয়ারি সম্প্রচারিত ‘মন কি বাত’ অনুষ্ঠানের পঞ্চমপর্বে তিনি ছাত্রছাত্রীদের পরীক্ষার চাপ ও ভীতি দূরে সরিয়ে রেখে ইতিবাচক মনোভাব গ্রহণের আহ্বান জানান।
মার্কিন রাষ্ট্রপতি বারাক ওবামার ভারত সফরের সময়ও প্রধানমন্ত্রী তাঁকে ‘মন কি বাত’ অনুষ্ঠানে নিয়ে এসে জনগণের সঙ্গে একাধিক বিষয়ে মতবিনিময় করেন।
দেশ জুড়ে নাগরিকদের কাছ থেকে এই অনুষ্ঠান সম্পর্কে উৎসাহব্যঞ্জক প্রতিক্রিয়া পাওয়া গেছে।
আকাশবাণী ও দূরদর্শনের সমস্ত চ্যানেল একসঙ্গে এই অনুষ্ঠান সরাসরি সম্প্রচার করে।
প্রধানমন্ত্রীর ‘মন কি বাত’ বিবিধ ভারতী, এফ.এম.
গোল্ড ও এফ.এম.
রেনবো চ্যানেলেও সরাসরি সম্প্রচারিত হয়।
প্রধানমন্ত্রীর সরকারি ওয়েবসাইটেও এই অনুষ্ঠান সরাসরি সম্প্রচার (লাইভ স্ট্রিম) করা হবে।
