সোমবার পাঞ্জাবের লুধিয়ানায় ক্ষুদ্র, অতিক্ষুদ্রও মাঝারি শিল্প সংস্থাগুলির জন্য ‘জিরো ডিফেক্ট, জিরো এফেক্ট’ (জেডইডি) কর্মসূচিরসূচনা করলেন প্রধানমন্ত্রী শ্রী নরেন্দ্র মোদী।
একইসঙ্গে তিনি সেখানে তপশিলি জাতিএবং তপশিলি উপজাতি সম্প্রদায়ের জন্য একটি ‘জাতীয় হাব’-এরও আনুষ্ঠানিক সূচনা করেন।মহিলাদের মধ্যে তিনি বন্টন করেন ৫০০টি কাঠের চরকা।
এই উপলক্ষে প্রদত্ত এক ভাষণে প্রধানমন্ত্রী বলেন,লুধিয়ানা হল একটি গুরুত্বপূর্ণ অর্থনৈতিক কেন্দ্র।
সুতরাং এই শহরে ক্ষুদ্র,অতিক্ষুদ্র ও মাঝারি শিল্পোদ্যোগ সম্পর্কিত একটি কর্মসূচি চালু করা খুবই স্বাভাবিকঘটনা।
কারণ ক্ষুদ্র, অতিক্ষুদ্র ও মাঝারি শিল্পোদ্যোগ ক্ষেত্রটি দেশের অর্থনৈতিকঅগ্রগতির পক্ষে বিশেষভাবে গুরুত্বপূর্ণ।
গুণমান নিয়ন্ত্রণের বিষয়টিতে এই ক্ষেত্রটিকেবিশ্বমানের হয়ে উঠতে হবে।
আজকের অনুষ্ঠানে চরকা বিতরণ প্রসঙ্গেপ্রধানমন্ত্রী বলেন, খাদি হল আমাদের কাছে এক অগ্রাধিকারের বিষয়।
বাড়িতে চরকা থাকলেআয় ও উপার্জনও বৃদ্ধি পায়।
খাদির বাজারও এখন বেশ ভালোই।
এক সময় স্লোগান ছিল ‘দেশেরজন্য খাদি’।
কিন্তু বর্তমানে এই স্লোগানটি হওয়া উচিত ‘ফ্যাশনের জন্য খাদি’।
প্রধানমন্ত্রীর মতে, দলিতদের মধ্যে শিল্পোদ্যোগস্থাপনের উৎসাহকে জাগিয়ে তুলতে পারলে আখেরে লাভবান হবে দেশই।
তিনি বলেন,যুবসম্প্রদায়ের মধ্যে অনেকেই রয়েছেন যাঁদের স্বপ্নই হল শিল্পোদ্যোগ স্থাপনের মধ্যদিয়ে কর্মসংস্থানের সুযোগ সৃষ্টি।
এর আগে প্রধানমন্ত্রী হিমাচল প্রদেশের মাণ্ডি সফরকরেন।
সেখানে তিনি কোল্ডাম, পার্বতী ও রামপুর – এই তিনটি জলবিদ্যুৎ প্রকল্প উৎসর্গকরেন জাতির উদ্দেশে।
PG/SKD/DM/
