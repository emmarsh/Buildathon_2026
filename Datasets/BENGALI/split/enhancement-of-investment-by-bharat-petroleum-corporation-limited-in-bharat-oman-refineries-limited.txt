ভারত-ওমান রিফাইনারিজ লিমিটেড (বিওআরএল) সংস্থাটিতে ভারত পেট্রোলিয়াম কর্পোরেশন লিমিটেড (বিপিসিএল)-এর বিনিয়োগবৃদ্ধির প্রস্তাব অনুমোদিত হল কেন্দ্রীয় মন্ত্রিসভার বৈঠকে।
প্রধানমন্ত্রী শ্রী নরেন্দ্র মোদীর নেতৃত্বে বুধবার এই বৈঠক অনুষ্ঠিত হয়।
সর্বোচ্চ ৩ হাজার কোটি টাকা পর্যন্ত বিনিয়োগ বৃদ্ধির অনুমোদন দেওয়া হয়েছে বিপিসিএল-কে।
বিনিয়োগের পরিমাণ বৃদ্ধির ফলে বাণিজ্যিক প্রতিকূলতা কাটিয়ে ওঠা সম্ভব হবে বিওআরএল-এর পক্ষে।
প্রসঙ্গত উল্লেখ্য, কেন্দ্রীয় পেট্রোলিয়াম ও প্রাকৃতিক গ্যাস মন্ত্রকের নিয়ন্ত্রণাধীন বিপিসিএল ওমান অয়েল কোম্পানি লিমিটেড (ওওসিএল)-এর সঙ্গে যৌথ উদ্যোগে এই বিওআরএল সংস্থাটিকে গড়ে তুলেছে।
যৌথ উদ্যোগে গঠিত এই সংস্থাটি ২০১১-র জুন মাসে তেল শোধনের কাজ শুরু করে মধ্যপ্রদেশের বিনা-য়।
এই প্রকল্প স্থাপনের জন্য খরচ হয় ১২,৭৫৪ কোটি টাকার মতো।
এই শোধনাগারটি বর্তমানে তার সংস্থাপিত ক্ষমতার ১০০ শতাংশেরই সদ্ব্যবহার সম্ভব করে তুলেছে।
PG/SKD/DM/SS
