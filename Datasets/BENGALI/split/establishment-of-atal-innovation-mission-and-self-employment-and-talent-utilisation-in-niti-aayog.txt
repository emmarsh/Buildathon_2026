নীতি আয়োগে অটল উদ্ভাবন মিশন (এ আই এম) এবং স্বনিযুক্তি ও মেধার ব্যবহার (এস ই টি ইউ) সংক্রান্ত প্রয়োজনীয় অনুমোদন দিল কেন্দ্রীয় মন্ত্রিসভা।
এজন্য দক্ষ শ্রমশক্তিও নিয়োগ করা হবে।
বুধবার প্রধানমন্ত্রী শ্রী নরেন্দ্র মোদীর নেতৃত্বে মন্ত্রিসভার এক বৈঠকে এই সিদ্ধান্ত গ্রহণ করা হয়।
অটল উদ্ভাবন মিশন-এর আওতায় বিভিন্ন কর্মসূচি রূপায়ণের বিষয়টি দেখভাল করবে নীতি আয়োগের এ আই এম দপ্তরটি।
বিশেষত, দেশে উদ্ভাবন এবং শিল্পোদ্যোগ সংক্রান্ত কর্মপ্রচেষ্টার বিষয়টি তাতে গতিশীল হয়ে উঠবে বলে মনে করা হচ্ছে।
অটল উদ্ভাবন মিশনের পরিচালনার দায়িত্বে থাকবে উচ্চ পর্যায়ের এক কমিটি।
মিশনের ডিরেক্টর সহ অন্যান্য কর্মীদের নিয়োগ করবে নীতি আয়োগ।
মিশনের সদর দপ্তর স্থাপিত হবে নয়াদিল্লিতে।
উল্লেখ্য, দেশে পরিবেশ বান্ধব উদ্ভাবনী ব্যবস্থা গড়ে তুলতে এবং শিল্পোদ্যোগ শক্তিকে কাজে লাগাতে কেন্দ্রীয় অর্থমন্ত্রী ২০১৫-১৬ আর্থিক বছরের বাজেট ভাষণে অটল উদ্ভাবন মিশন গঠনে সরকারি চিন্তাভাবনার কথা ঘোষণা করেছিলেন।
PG/SKD/SB
