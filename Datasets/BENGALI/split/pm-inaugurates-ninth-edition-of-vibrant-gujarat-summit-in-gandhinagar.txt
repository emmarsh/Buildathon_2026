প্রধানমন্ত্রী শ্রী নরেন্দ্র মোদী আজ গান্ধীনগরে মহাত্মা মন্দির প্রদর্শনী তথা সম্মেলন কেন্দ্রে নবম ভাইব্র্যান্ট গুজরাট শীর্ষ সম্মেলনের উদ্বোধন করেন।
এবারের সম্মেলনে উজবেকিস্তান, রোয়ান্ডা, ডেনমার্ক, চেক প্রজাতন্ত্র ও মাল্টার রাষ্ট্রপ্রধানরা সহ বিশিষ্ট শিল্পপতি এবং দেশ-বিদেশের ৩০ হাজারেরও বেশি প্রতিনিধি অংশ নিয়েছেন।
বিশ্বের বিশিষ্ট শিল্পপতি ও সংস্থাগুলিকে ভারতে বিনিয়োগের আমন্ত্রণ জানিয়ে প্রধানমন্ত্রী বলেন, ভারত এখন অনুকূল বাণিজ্যিক বাতাবরণের দিক থেকে অনেক বেশি বিনিয়োগ-বান্ধব হয়ে উঠেছে, যেখানে প্রয়োজনীয় যাবতীয় পরিকাঠামো ও সুযোগ-সুবিধা রয়েছে।
তিনি আরও বলেন, ‘ভারত এখন বাণিজ্যিক সুবিধা প্রদানের দিক থেকে প্রস্তুত।
সহজে ব্যবসা-বাণিজ্যের অনুকূল পরিবেশ সংক্রান্ত বিশ্ব সূচকে বিগত চার বছরে ভারত ৬৫ ধাপ উন্নতি করেছে।
আগামী কয়েক বছরের মধ্যে ভারতকে প্রথম ৫০-এ নিয়ে যেতে আমি আমার দলকে আরও কঠোর পরিশ্রম করতে বলেছি।
শ্রী মোদী বলেন, বিশ্ব ব্যাঙ্ক, আন্তর্জাতিক অর্থ ভান্ডার ও রেটিং সংস্থা মুডিস্‌ – এর মতো আন্তর্জাতিক প্রতিষ্ঠানগুলি ভারতের অর্থনীতি এবং সম্প্রতিকালে যে সংস্কার গ্রহণ করা হয়েছে, তাতে আস্থা প্রকাশ করেছেন।
তিনি আরও বলেন, ‘ব্যবসা-বাণিজ্যকে আমরা আরও সহজ করে তুলেছি।
জিএসটি সহ কর কাঠামো আরও সরলীকরণের ক্ষেত্রে অন্যান্য পদক্ষেপগুলির ফলে লেনদেন খরচ কমেছে এবং সমগ্র লেনদেন প্রক্রিয়া আরও সুদক্ষ হয়ে উঠেছে।
ডিজিটাল প্রক্রিয়া এবং একক প্রয়াস গ্রহণের মাধ্যমে সহজে ব্যবসা-বাণিজ্যের অনুমোদন দান প্রক্রিয়াকে আমরা দ্রুততর করেছি।
ভারতের বিকাশ এবং শক্তিশালী অর্থনৈতিক ভিত্তির গুরুত্বের উল্লেখ করে প্রধানমন্ত্রী বলেন, ১৯৯১ সাল থেকে ভারতের যে কোনও সরকারের আমলের তুলনায় মোট অভ্যন্তরীণ উৎপাদন বা জিডিপি-র হার ৭.৩ শতাংশই সর্বোচ্চ।
একই সঙ্গে, মুদ্রাস্ফীতির হারও ১৯৯১ সালের পর থেকে যে কোনও সরকারের আমলের তুলনায় সবচেয়ে নীচে ৪.৬ শতাংশে নেমেছে।
সমবেত জনগণের উদ্দেশে তিনি বলেন, ‘যাঁরা নিয়মিত ভারত সফর করেন, দিশা-নির্দেশ এবং ঘনত্বের নিরিখে তাঁরা বাতাসে পরিবর্তন লক্ষ্য করবেন।
আমাদের অর্থনীতি আরও শাক্তিশালী করার জন্য আমরা গঠনমূলক সংস্কারের কাজ করব বলে আশা করি।
ভারতকে সবচেয়ে দ্রুতগতির অর্থনীতি হিসাবে বজায় রাখব’।
প্রধানমন্ত্রী বলেন, নতুন নতুন স্টার্ট আপ তথা বাণিজ্যিক উদ্যোগ এবং বিশ্বমানের গবেষণার সুযোগের প্রেক্ষিতে ভারত এখন বৃহত্তম বাস্তুতন্ত্রের বিকাশ ঘটছে, যা বিনিয়োগের অনুকূল পরিস্থিতি তৈরি করছে।
তিনি আরও বলেন, ‘যুব সমাজের জন্য কর্মসংস্থানের সুযোগ সৃষ্টি করতে উৎপাদন ক্ষেত্রের বিকাশ ঘটাতে আমরা কঠিন প্রয়াস চালাচ্ছি।
মেক ইন ইন্ডিয়া উদ্যোগে বিনিয়োগ বাড়াতে ভারতে ডিজিটাল ইন্ডিয়া এবং ‘স্কিল ইন্ডিয়া’র মতো কর্মসূচিগুলি যথেষ্ট সহায়ক হয়েছে।
প্রধানমন্ত্রী বলেন, ২০১৭ সালে ভারত বিশ্বের পর্যটন কেন্দ্রগুলি অন্যতম হয়ে উঠেছে।
২০১৬ সালে ভারতে পর্যটন ক্ষেত্রের ১৪ শতাংশ বিকাশ ঘটেছিল, যেখানে বিশ্বে এই হার ছিল মাত্র ৭ শতাংশ।
বিমান চলাচলের ক্ষেত্রেও দ্রুত ভারতের বিকাশ ঘটছে।
টিকিট কাটার ক্ষেত্রে গত চার বছরে দুই সংখ্যার বৃদ্ধি ঘটেছে।
প্রধানমন্ত্রী বলেন, ‘ভারত এইভাবে এক বিশেষ সুযোগের দেশ হয়ে উঠছে।
গণতন্ত্র, জনসংখ্যা এবং চাহিদার নিরিখে এক অন্যতম দেশ হয়ে উঠেছে ভারত’।
ভাইব্র্যান্ট গুজরাট শীর্ষ সম্মেলন প্রসঙ্গে প্রধানমন্ত্রী বলেন, এটি একটি আন্তর্জাতিক মঞ্চ হয়ে উঠেছে, যেখানে বিশ্বের বিভিন্ন দেশের নেতৃবৃন্দ যোগদান করে দেখিয়েছেন যে, আন্তর্জাতিক সহযোগিতার ক্ষেত্র শুধুমাত্র জাতীয় রাজধানীর মধ্যেই সীমিত নয়, বরং রাজ্যগুলির রাজধানীতেও সেগুলি সম্প্রসারিত হয়েছে’।
গুজরাটের মুখ্যমন্ত্রী বিজয় রুপানী, নীতি-নির্দেশকারী প্রশাসন এবং দূরদর্শী নেতৃত্বের জন্য প্রধানমন্ত্রী প্রশংসা করেন।
পাঁচটি রাষ্ট্রের রাষ্ট্রপ্রধানরা অনুষ্ঠানে যোগ দেন।
এদের মধ্যে ছিলেন – উজবেকিস্তানের রাষ্ট্রপতি শফকত মীরজিওয়েভ, ডেনমার্কের প্রধানমন্ত্রী লার্স লোক্কে রাসমুসেন, চেক প্রজাতন্ত্রের প্রধানমন্ত্রী আন্দ্রেজ বাবিস এবং মাল্টার প্রধানমন্ত্রী ডঃ জোসেফ মাসকাট উপস্থিত ছিলেন।
সম্মেলনে ইজরায়েলের প্রধানমন্ত্রী বেনজামিন নেতানিয়াহু ভিডিও কনফারেন্সের মাধ্যমে একটি উল্লেখযোগ্য বার্তা দেন।
তিনি বলেন, ‘গুজরাট আমাদের দু’জনের মধ্যে এক শক্তিশালী যোগাযোগ গড়ে তুলেছে।
ভবিষ্যতের জন্য আমরা একত্রে সীমাহীন সম্ভাবনা তৈরি করছি।
CG/BD/SB……
