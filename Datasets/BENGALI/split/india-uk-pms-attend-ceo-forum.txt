ভারত-ব্রিটেনের যৌথ সি.ই.ও.
সম্মেলনে শুক্রবার উপস্থিত ছিলেন ভারতের প্রধানমন্ত্রী শ্রী নরেন্দ্র মোদি ও ব্রিটেনের প্রধানমন্ত্রী শ্রী ডেভিড ক্যামেরন|
শুরুতে প্রধানমন্ত্রী ক্যামেরন প্রধানমন্ত্রী মোদির দৃষ্টিভঙ্গি এবং ভারতের রুপান্তরে তাঁর দৃষ্টিভঙ্গি ও অভিপ্রায় নিয়ে ভাষণ দেন|
শ্রী নরেন্দ্র মোদী দু’দেশের ঐতিহাসিক বন্ধন এবং পরিপূরক অবস্থার কথা তুলে ধরেন| তিনি বলেন, দু’দেশের সম্পর্কের ক্ষেত্রে বিশেষ গুরুত্বপূর্ণ হচ্ছে অর্থনৈতিক বন্ধন| তিনি কেন্দ্রীয় সরকারের বিভিন্ন উদ্যোগ যেমন- মেক ইন ইন্ডিয়া, পরিকাঠামোয় গুরুত্ব, বিভিন্ন ক্ষেত্রে সরাসরি বিদেশী বিনিয়োগ, ২০২২ সালের মধ্যে পাঁচ কোটি গৃহ নির্মানের প্রতিশ্রুতি, ১৭৫ গিগা ওয়াট পুনর্নবীকরণ শক্তি উৎপাদনের পদক্ষেপ সম্পর্কে আলোচনা করেন| তিনি বলেন, ভারতে ব্রিটিশ কোম্পানিগুলির বিনিয়োগ দু’দেশের ক্ষেত্রে সম-স্বার্থ সমন্বিত হবে|
দু’পক্ষের সি.ই.ও.-গণ এসম্পর্কে তাঁদের সংক্ষিপ্ত মতামত তুলে ধরেন| যেখানে তাঁরা বলেছেন যে, বর্তমান সময়ে ভারতে বিনিয়োগের ক্ষেত্রে সুযোগের এক জোয়ার লক্ষ্য করা যাচ্ছে|
SC/AD/ DB/
