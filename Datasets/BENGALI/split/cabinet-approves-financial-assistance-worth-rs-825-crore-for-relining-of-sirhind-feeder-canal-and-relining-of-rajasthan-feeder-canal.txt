প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বুধবারের (২৬ সেপ্টেম্বর) বৈঠকে সিরহিন্দ ফিডার ক্যানেল এবং রাজস্থান ফিডার ক্যানেলের সংস্কারের জন্য ৮২৫ কোটি টাকা আর্থিক সহায়তা অনুমোদন করেছে।
এর মধ্যে ২০১৮-১৯ থেকে ২০২২-২৩ পর্যন্ত – এই পাঁচ বছরে রাজস্থান ফিডার ক্যানেলের জন্য কেন্দ্রীয় সহায়তাবাবদ ৬২০.৪২ কোটি টাকা এবং সিরহিন্দ ফিডার ক্যানেলের জন্য একই সময়কালে ২০৫.৭৫৮ কোটি টাকা দেওয়া হবে।
এই প্রকল্প রূপায়িত হলে দক্ষিণ-পশ্চিম পাঞ্জাবের মুক্তস্বর, ফরিদকোট এবং ফিরোজপুর জেলায় প্রায় ৮৪,৮০০ হেক্টর জমিতে জল জমার সমস্যা দূর হবে।
অন্যদিকে, এই দুটি ক্যানেলে জলের প্রবাহ ও সরবরাহ বৃদ্ধি পাবে।
রাজস্থান ফিডার ক্যানেল সংস্কারের ফলে কৃষকরা প্রায় ৯৮,৭৩৯ হেক্টর জমিতে উন্নত সেচের সুবিধা পাবেন।
সিরহিন্দ ফিডারের সংস্কারের ফলে কৃষকরা ৬৯,০৮৬ জমিতে অনুরূপভাবে উন্নত সেচের সুবিধা পাবে।
নাবার্ডের মাধ্যমে তহবিল যোগানের সমস্যা মেটানো ছাড়াও এই দুটি প্রকল্পের সার্বিক নজরদারির জন্য একটি বিশেষজ্ঞ প্রকল্প পর্যালোচনা কমিটিও গঠন করা হবে।
এই দুটি গুরুত্বপূর্ণ ফিডার ক্যানেলের সংস্কারের জন্য সমগ্র অর্থই কেন্দ্রীয় সহায়তা বাবদ দেওয়া হবে।
CG/PB/DM/
