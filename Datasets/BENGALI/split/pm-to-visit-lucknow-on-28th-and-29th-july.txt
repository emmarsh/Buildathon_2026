প্রধানমন্ত্রী শ্রী নরেন্দ্র মোদী ২৮ ও ২৯ জুলাই লক্ষ্ণৌ সফরে যাবেন।
২৮ জুলাই তিনি ‘পুর এলাকার রূপান্তর’ শীর্ষক এক অনুষ্ঠানে উপস্থিত থাকবেন।
পুর উন্নয়ন সংক্রান্ত কেন্দ্রীয় সরকারের তিনটি গুরুত্বপূর্ণ উদ্যোগের তৃতীয় বার্ষিকী উপলক্ষে এই অনুষ্ঠানের আয়োজন করা হবে।
এগুলি হ’ল – প্রধানমন্ত্রী আবাস যোজনা (পুর), পুর অঞ্চলের রূপান্তর ও পুনরুজ্জীবনের জন্য অটল মিশন (অম্রুত) এবং স্মার্ট সিটি মিশন।
প্রধানমন্ত্রী পুর উন্নয়নের লক্ষ্যে সরকারের ফ্ল্যাগশিপ মিশনগুলি বিষয়ে একটি প্রদর্শনীও পরিদর্শন করবেন।
তিনি ৩৫টি রাজ্য ও কেন্দ্রশাসিত অঞ্চল থেকে একজন করে প্রধানমন্ত্রী আবাস যোজনার সুবিধা প্রাপকের সঙ্গে আলোচনা করবেন।
প্রধানমন্ত্রী ভিডিও লিঙ্কের মাধ্যমে উত্তর প্রদেশের বিভিন্ন শহরের প্রধানমন্ত্রী আবাস যোজনার সুবিধা প্রাপকদের কাছ থেকে তাঁদের বক্তব্য জানবেন।
উত্তর প্রদেশে ফ্ল্যাগশিপ মিশনগুলির আওতায় বিভিন্ন প্রকল্পের ভিত্তিপ্রস্তর স্থাপন করে তিনি এক সমাবেশে ভাষণ দেবেন।
বিনিয়োগ আকর্ষণ ও শিল্পায়ন প্রক্রিয়াকে তুলে ধরার লক্ষ্যে ২০১৮ সালের ফেব্রুয়ারি মাসে উত্তর প্রদেশ সরকার বিনিয়োগকারীদের এক সমাবেশের আয়োজন করেছিল।
এরফলে, পুনর্নবীকরণযোগ্য শক্তি, পরিকাঠামো, বিদ্যুৎ, তথ্য প্রযুক্তি এবং ইলেক্ট্রনিক দ্রব্য উৎপাদন ও পর্যটন ক্ষেত্রে ৪.২৮ লক্ষ কোটি টাকারও বেশি লগ্নির প্রস্তাব এসেছে।
কয়েক মাসের মধ্যেই ৮১টি প্রকল্পের প্রায় ৬০ হাজার কোটি টাকা বিনিয়োগ বাস্তবায়নের ক্ষেত্র প্রস্তুত হয়েছে।
২৯ জুলাই প্রধানমন্ত্রী লক্ষ্ণৌতে এইসব প্রকল্পগুলির সূচনা করবেন।
CG/PB/SB
