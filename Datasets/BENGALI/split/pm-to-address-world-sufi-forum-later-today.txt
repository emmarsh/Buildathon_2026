প্রধানমন্ত্রী শ্রী নরেন্দ্র মোদী আজ সন্ধ্যায় ভাষণ দেবেন নয়াদিল্লিতে আয়োজিত বিশ্ব সুফি ফোরামে।
বিশ্বে সন্ত্রাসবাদের মোকাবিলায় সুফিবাদের ভূমিকা সম্পর্কে বিশেষ আলোচনা ও মত বিনিময়ের লক্ষ্যে এই ফোরামের আহ্বান জানিয়েছে নিখিল ভারত উলামা ও মাশাইখ বোর্ড।
ধর্মের নামে ক্রমবর্ধমান হিংসা ও সন্ত্রাসের মোকাবিলার বিকল্প পথ সম্পর্কে আলোচনা ও মত বিনিময়ের অবকাশ থাকবে ফোরামের এই মঞ্চটিতে।
ইসলামের আদর্শবাদ সম্পর্কে আলাপ-আলোচনার একটি আন্তর্জাতিক কেন্দ্র হিসেবে ভারতের অবস্থান ও ভূমিকার কথাও আলোচ্যসূচিতে স্থান পাবে বলে আশা করা হচ্ছে।
চারদিনের এই ফোরামে ২০০ জনেরও বেশি প্রতিনিধি যোগ দেবেন।
বিশ্বের অন্যান্য ২০টি দেশের আধ্যাত্মিক নেতা, বিদগ্ধজন ও শিক্ষাবিদরা আলোচনায় অংশ নেবেন বলে মনে করা হচ্ছে।
মিশর, জর্ডান, তুরস্ক, যুক্তরাজ্য, মার্কিন যুক্তরাষ্ট্র, কানাডা এবং পাকিস্তান সহ বিভিন্ন দেশের ধর্মীয় নেতারা এখানে তাঁদের বক্তব্য পেশের সুযোগ পাবেন।
PG/SKD/DM/
