বিভিন্ন ব্যাঙ্ক ও আর্থিক প্রতিষ্ঠানের দেওয়া ‘মুদ্রা’ ঋণের ক্ষেত্রে আর্থিক ঝুঁকি কমাতে তহবিল গঠনের প্রস্তাবে সম্মতি দিল কেন্দ্রীয় মন্ত্রিসভা।
আজ প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে ‘মুদ্রা’ ঋণের ক্ষেত্রে ঋণ ফেরত নিশ্চিত করতে তহবিল গঠন এবং ‘মুদ্রা লিমিটেড’কে ‘মুদ্রা ক্ষুদ্র শিল্প উন্নয়ন ব্যাঙ্ক’-এ রূপান্তরের বিষয় দুটিতে অনুমোদন দেওয়া হল।
ভারতের ক্ষুদ্র শিল্পোন্নয়ন ব্যাঙ্ক (এস আই ডি বি আই)-এর একটি সহযোগী ব্যাঙ্ক হিসেবে কাজ করবে এই ‘মুদ্রা ব্যাঙ্ক’।
সূচনায় ক্ষুদ্র ও অতিক্ষুদ্র শিল্প ও বাণিজ্য ক্ষেত্রে ঋণদানের ক্ষেত্রে ১ লক্ষ কোটি টাকা পর্যন্ত সরকারি নিশ্চয়তার আশ্বাস দেওয়া হবে।
প্রকল্পের মূল বিষয়গুলি হল – ৮ এপ্রিল, ২০১৫ তারিখ থেকে প্রধানমন্ত্রী মুদ্রা যোজনার আওতায় মঞ্জুরিকৃত ঋণের ক্ষেত্রে ঋণ ফেরতের আশ্বাস পাওয়া যাবে।
এর ফলে, সংশ্লিষ্ট ব্যাঙ্ক ও আর্থিক সংস্থাগুলির ঋণদানের ক্ষেত্রে আর্থিক ক্ষতির ঝুঁকি অনেকটাই কমে যাবে।
এই তহবিল পরিচালনার দায়িত্ব দেওয়া হবে ‘জাতীয় ঋণ ফেরত নিশ্চিতকরণ অছি সংস্থা’ (এন সি জি টি সি লিমিটেড)-কে।
এটি পুরোপুরিভাবে একটি কেন্দ্রীয় সরকারি সংস্থা।
এছাড়াও, ঋণ খেলাপের ক্ষেত্রে দেওয়া ঋণের অন্তত ৫০ শতাংশ পর্যন্ত ফেরত পাওয়ার বিষয়টিও এর ফলে নিশ্চিত হবে।
PG/SKD/DM/
