অরুনাচলপ্রদেশের তাওয়াং-এ সশ্রস্ত্র সীমাবলের (এসএসবি) ৫.৯৯ একর জমি বড়মাপের অনুষ্ঠান আয়োজন তথা অন্যান্য উদ্দেশ্যে কাজে লাগানোর জন্য রাজ্য সরকারকে দেওয়ার বিষয়টি কেন্দ্রীয় মন্ত্রিসভা অনুমোদন করেছে।
প্রধানমন্ত্রী শ্রী নরেন্দ্র মোদীর পৌরহিত্যে বুধবার (৪ জুলাই) কেন্দ্রীয় মন্ত্রিসভার বৈঠকে এই সিদ্ধান্ত হয়।
উল্লেখ করা যেতে পারে, অরুনাচলপ্রদেশ সরকার সশ্রস্ত্র সীমাবল ক্যাম্পাসের মধ্যে ৫.৯৯ একর জমি বড়ধরনের অনুষ্ঠান আয়োজন তথা বিবিধ উদ্দেশ্যে কাজে লাগানোর জন্য চিহ্নিত করেছিল।
সেই অনুসারে, রাজ্য সরকারের অনুরোধের প্রেক্ষিতে মন্ত্রিসভার আজকের এই সিদ্ধান্ত।
কেন্দ্রীয় সরকার ২০১৬-র মার্চ মাসেই রাজ্য সরকারের এই প্রকল্পটি মঞ্জুর করে।
বড় মাপের অনুষ্ঠান আয়োজনের পাশাপাশি পর্যটন উৎসব প্রভৃতি কর্মসূচির জন্য ঐ জায়গা ব্যবহার করা হবে।
CG/BD/NS/
