মার্কিন রাষ্ট্রপতি বারাক ওবামা ভারত ও মার্কিন যুক্তরাষ্ট্রের মধ্যে সদ্য চালু হট লাইনের মাধ্যমে প্রধানমন্ত্রী শ্রী নরেন্দ্র মোদীর সঙ্গে কথা বলেছেন।
দুই নেতাই দীপাবলীর শুভেচ্ছা বিনিময় করেন।
এক ট্যুইটে প্রধানমন্ত্রী শ্রী মোদী জানান, “কিছুক্ষণ আগে মার্কিন রাষ্ট্রপতির সঙ্গে কথা হল।
আমারা দীপাবলীর শুভেচ্ছা বিনিময় করলাম।
সদ্য চালু হওয়া হটলাইনের মাধ্যমে এটাই আমাদের প্রথম কথোপকথন।
রাষ্ট্রপতি ওবামার সঙ্গে অন্যান্য বিষয় নিয়েও আলোচনা হয়েছে।
হোয়াইট হাউসে কিভাবে দীপাবলী উদযাপন হচ্ছে, তা আমি তাঁর কাছ থেকে শুনলাম।
তুরস্কে জি-২০ গোষ্ঠীভুক্ত দেশগুলির আসন্ন শীর্ষ বৈঠকে রাষ্ট্রপতি ওবামার সঙ্গে সাক্ষাতের অপেক্ষায় আছি দু’জনেই”।
PG/BD/SB/S
