প্রধানমন্ত্রী শ্রী নরেন্দ্র মোদী শুক্রবার বিকেলে জয়পুরের রামবাগ প্যালেসে ফিজির প্রধানমন্ত্রী জসাইয়া ভি.বেইনিমারামা, পাপুয়া নিউগিনির প্রধানমন্ত্রী পিটার ও নীল, ভানাতু-র প্রধানমন্ত্রী সাতো কিলমান এবং নৌরু-র রাষ্ট্রপতি ব্যারন দিবাবেসি ওয়াকা-র সঙ্গে আলাদা আলাদাভাবে দ্বিপাক্ষিক বৈঠকে মিলিত হন|জয়পুরে শুক্রবার অনুষ্ঠিত দ্বিতীয় ভারত-প্রশান্তমহাসাগরীয় সমন্বয় মঞ্চের(এফ আই প আই সি) শীর্ষ বৈঠকের প্রাকলগ্নে এই দ্বিপাক্ষিক আলোচনা অনুষ্ঠিত হয়|
সংশ্লিষ্ট নেতৃবৃন্দ জাতিসংঘে নতুন সংস্কার প্রক্রিয়া এবং নিরাপত্তা পরিষদে ভারতের স্থায়ী সদস্যপদের জন্য দাবিকে বলিষ্ঠ সমর্থন জানানোর ব্যাপারে প্রতিশ্রুতি দিয়েছেন|প্রধানমন্ত্রী শ্রী মোদীও প্রশান্ত মহাসাগরীয় দেশগুলোতে জলবায়ু পরিবর্তনের প্রভাব মোকাবিলায় উপযুক্ত প্রযুক্তি গ্রহণ এবং বিপর্যয়কর পরিস্থিতির সম্ভাবনা লঘুকরণে ভারতের পরিপূর্ণ সমর্থনের প্রতিশ্রুতি দেন|
আলোচনাকালে ফিজির প্রধানমন্ত্রী দু’দেশের সরকারের অংশগ্রহন ও উদ্যোগে সেদেশে একটি স্বাস্থ্র কেন্দ্র স্থাপনের প্রসঙ্গ উত্থাপন করেন, যা ভারতীয় স্বাস্থ্যসেবার সাথে যুক্ত মুখ্য সংস্থার এবং উভয় দেশের সরকারের অংশগ্রহন ও সহযোগিতায় আগামী দিনে এই অঞ্চলের স্বাস্থ্য হাব হিসেবে কাজ করবে|একই সঙ্গে তিনি ভারতের সহযোগিতায় ফার্মাসিউটিক্যাল প্ল্যান্ট গড়ে তোলা এবং পর্যটন ক্ষেত্রে বিনিয়োগের ব্যাপারে তাঁর ইচ্ছের কথাও ব্যক্ত করেন|উভয় পক্ষের মধ্যে প্রতিরক্ষা ও নিরাপত্তার ব্যাপারে আরও সহযোগিতা সম্প্রসারণে দুই নেতা সম্মত হন|এই লক্ষ্যে আগামী কিছুদিনের মধ্যে ফিজিতে দুই পক্ষের উপযুক্ত প্রতিনিধি দল বৈঠকে মিলিত হবেন| এছাড়াও ভারত ফিজির সঙ্গে কৃষি ও দুগ্ধ উৎপাদন ক্ষেত্রেও সহযোগিতা করবে এবং ফিজিতে বিপর্যয় মোকাবিলায় প্রয়োজনীয় সামর্থ গঠনেও অব্যাহত থাকবে|অদূর ভবিষ্যতে ভারতের বানিজ্যিক প্রতিনিধিদল ফিজি সফর করে সে দেশে বানিজ্যের সুযোগ, বিশেষ করে, নির্মান ক্ষেত্রে সুযোগ-সুবিধার দিকগুলো যাচাই করে দেখবে|
ভারত একই সঙ্গে পাপুয়া নিউগিনিতে পরিকাঠামো ক্ষেত্রে বিকাশ, বিশেষ করে রাস্তা, মহাসড়ক ও বিমানবন্দর তৈরির ক্ষেত্রে সহযোগিতা করবে| পাপুয়া নিউগিনির পক্ষ থেকে ভারতের আমদানি-রফতানি ব্যাংক (এক্সইম ব্যাংক) থেকে এই লক্ষ্যে ১০০ মিলিয়ন ডলার ঋণের প্রত্যাশা পূরণের বিষয়টি ইতিবাচক দৃষ্টিতে বিবেচনা করা হবে|এই দেশেও ভারতের পক্ষ থেকে প্রতিরক্ষা, সামর্থ গঠন, গণপ্রশাসন, স্বাস্থ্য, শিক্ষা, এবং তেল ও গ্যাস ক্ষেত্রে সহযোগিতা বাড়ানোর উভয় দেশ সম্মত হয়েছে| অদূর ভবিষ্যতে ওএনজিসি বিদেশ-এর মাধ্যমে প্রয়োজনীয় পদক্ষেপ বাড়ানোর উদ্যোগ নেওয়া হবে বলে পাপুয়া নিউগিনির পক্ষ থেকে আশা প্রকাশ করা হয়েছে|সে দেশে একটি ভারতীল বানিজ্যিক প্রতিনিধিদল শীঘ্রই পাঠানো হবে|
ভানাতু-র প্রধানমন্ত্রী জাতিসংঘে প্রয়োজনীয় সংস্কারের বিষয়ে আলোচনার পাশাপাশি সে দেশের সমর্থ গঠনের দিক নিয়েও প্রধানমন্ত্রী শ্রী মোদী-র সঙ্গে আলোচনা করেন| একইসঙ্গে উভয় নেতা অনুদান সংস্থানের প্রশ্নে প্রাপক দেশের চাহিদার দিকগুলোকে চিহ্নিত ও আলোকপাত করেই অনুদানের পরিমাণ স্থির হবার বিষয়টিতে সম্মত হন|এই সূত্রে ভানাতু-র প্রধানমন্ত্রী সাইক্লোন পাম পরবর্তী সময়ে ২,৫০,০০০ মার্কিন ডলার নগদ আর্থিক সহায়তার সময়োপযোগী পদক্ষেপের জন্য ভারতকে ধন্যবাদ জানান|
নৌরুর পক্ষ থেকেও সমুদ্রস্তর উঁচুতে উঠে যাওয়ার বিপদ ঠেকাতে সামুদ্রিক দেওয়াল নির্মানে ভারতের সাহায্যের প্রশংসা করা হয়| উভয় দেশ পরিবেশে জলবায়ু পরিবর্তনের বিরূপ প্রতিক্রিয়া সামাল দিতে, বিপর্যয় মোকাবিলায় সেদেশের সামর্থ্য বাড়াতে ভারতীয় সহযোগিতাকে এগিয়ে নিয়ে যাওয়ার বিষয়ে সম্মত হয়েছে।
ভারতীয় বিশেষজ্ঞরা নৌরুর উপকূল এলাকায় জাহাজ নোঙ্গর করানোর অন্তরায়গুলো দূর করতে প্রয়োজনীয় মেরামতির ব্যাপারে সাহায্য করবেন বলেও উভয় পক্ষ সম্মত হয়|
