প্রধানমন্ত্রী শ্রী নরেন্দ্র মোদী মঙ্গলবার (১১ সেপ্টেম্বর) সকাল ১০টা ৩০ মিনিটে ‘পুষ্টিমাস’ অভিযানের অঙ্গ হিসাবে ভিডিও কনফারেন্সের মাধ্যমে লক্ষ লক্ষ আশা, এএনএম এবং অঙ্গনওয়াড়ি কর্মীদের পাশাপাশি স্বাস্থ্য পরিষেবার সুফলভোগীদের সঙ্গে মতবিনিময় করবেন।
সারা দেশ জুড়ে সেপ্টেম্বর মাসটি ‘পুষ্টিমাস’ হিসাবে উদযাপন করা হচ্ছে।
পুষ্টিগত গুরুত্বের বার্তা দেশের প্রতিটি পরিবারে পৌঁছে দেওয়াই এর উদ্দেশ্য।
কেন্দ্রীয় সরকার গত বছরের নভেম্বর মাসে যে জাতীয় পুষ্টি মিশন বা পুষ্টি অভিযান গ্রহণ করেছিল, তার উদ্দেশ্যগুলিকে বাস্তবায়িত করতেই এই প্রয়াস।
এই অভিযানের উদ্দেশ্য অপুষ্টি, রক্তাল্পতা, কম ওজনবিশিষ্ট শিশুর জন্ম হার এবং অপুষ্টির কারণে কুঁজো হওয়ার প্রবণতা দূর করা।
পোষণ অভিযানের আওতায় সরকার শিশু, মহিলা ও বয়ঃসন্ধিকালীন বালিকাদের মধ্যে অপুষ্টি ও রক্তাল্পতা দূর করা এবং প্রতি বছর ২ শতাংশ হারে কম ওজনবিশিষ্ট শিশুর জন্ম হার কমানোর লক্ষ্যমাত্রা স্থির করেছে।
অপুষ্টি দূরীকরণের লক্ষ্যে প্রধানমন্ত্রীর এই মতবিনিময়, সংশ্লিষ্ট সব পক্ষকে এই মিশনের সঙ্গে যুক্ত করবে।
এমনকি, এই মতবিনিময় অনুষ্ঠান, পুষ্টি কর্মসূচির সঙ্গে যুক্ত সাফল্যের নানা কাহিনী প্রচারের ও অভিজ্ঞতা বিনিময়ের এক উপযুক্ত মঞ্চ হয়ে উঠবে।
CG/BD/SB
