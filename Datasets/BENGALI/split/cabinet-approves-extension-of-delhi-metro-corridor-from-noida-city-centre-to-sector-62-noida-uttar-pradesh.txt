প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে ১ হাজার ৯৬৭ কোটি টাকা ব্যয়ে দিল্লি মেট্রো করিডরকে নয়ডা সিটি সেন্টার থেকে নয়ডার ৬২ নম্বর সেক্টর পর্যন্ত ৬.৬৭৫ কিলোমিটার দীর্ঘ রেলপথকে বাড়ানোর সিদ্ধান্ত অনুমোদিত হয়েছে।
ভারত সরকারের বিশেষ উদ্দেশ্যসাধক সংস্থা দিল্লি মেট্রো রেল নিগম লিমিটেড এবং দিল্লির জাতীয় রাজধানী অঞ্চলের সরকারের যৌথ উদ্যোগে এই প্রকল্পটি রূপায়িত হবে।
এই প্রকল্পটি রূপায়িত হলে অনেক বেশি সংখ্যায় মানুষ দিল্লির এই উপগ্রহ নগরীতে যাতায়াত করতে পারবেন এবং এর ফলে দিল্লির ওপর জনচাপ কমবে।
এর ফলে, ঐ অঞ্চলে আরও বেশি আবাসিক ও বাণিজ্যিক কমপ্লেক্স গড়ে উঠবে।
মেট্রো রেল যোগাযোগ থাকার ফলে রাস্তায় যান চলাচলের চাপও কমবে।
যাতায়াতের সময় কম লাগবে, ব্যয় কম হবে, কম জীবাশ্ম জ্বালানি ব্যবহৃত হবে এবং এতে পরিবেশ দূষণও কমবে।
ইতিমধ্যেই এই প্রকল্পের স্থানে আনুমানিক ৮০০ ইঞ্জিনিয়ার ও অন্যান্য কর্মী কাজ শুরু করেছে এবং আরও ২০০-র কাছাকাছি কর্মী এই প্রকল্পের জন্য নিয়োগ করা হবে।
ইতিমধ্যেই এই প্রকল্পের ৮১ শতাংশ মাটি ও নির্মাণ সংশ্লিষ্ট কাজ সম্পূর্ণ হয়েছে।
নতুন এই রেলপথে ৬টি স্টেশন থাকবে এবং নয়ডায় রেল স্টেশন না থাকার অভাব পূরণ হবে।
এর ফলে, নয়ডা অঞ্চলে আগামী বছরগুলিতে জনসংখ্যাও উল্লেখযোগ্যভাবে বৃদ্ধি পাবে।
CG/PB/SB
