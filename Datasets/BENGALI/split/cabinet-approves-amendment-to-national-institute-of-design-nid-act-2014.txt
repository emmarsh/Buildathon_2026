ন্যাশনাল ইনস্টিটিউট অফ ডিজাইনের আরও চারটি নতুন শাখা অমরাবতী, ভোপাল, জোরহাট ও কুরুক্ষেত্রতে খুলতে ২০১৪ সালের ন্যাশনাল ইনস্টিটিউট অফ ডিজাইন আইনে সংশোধনী আনার বিষয়ে কেন্দ্রীয় মন্ত্রিসভা সম্মতি জানিয়েছে।
প্রধানমন্ত্রী শ্রী নরেন্দ্র মোদীর পৌরোহিত্যে আজ (১২ সেপ্টেম্বর) মন্ত্রিসভার বৈঠকে স্থির হয়েছে চারটি নতুন ডিজাইন প্রতিষ্ঠানকে আমেদাবাদের ন্যাশনাল ইনস্টিটিউট অফ ডিজাইনের মতো জাতীয় পর্যায়ের গুরুত্বপূর্ণ প্রতিষ্ঠানের স্বীকৃতি দেওয়া হবে।
আইনে স্বল্প সংশোধনের মাধ্যমে এনআইডি বিজয়ওয়াড়ার নাম পরিবর্তন করে এনআইডি অমরাবতী রাখা ও প্রধান ডিজাইনার পদটিকে অধ্যাপক হিসেবে নামাঙ্কিত করার প্রস্তাবও রাখা হয়েছে।
দেশের বিভিন্ন ভৌগোলিক অঞ্চলে নতুন ডিজাইন প্রতিষ্ঠান প্রতিষ্ঠার ফলে ডিজাইন ক্ষেত্রে দক্ষ মানবসম্পদ গড়ে উঠবে, যা প্রত্যক্ষ ও অপ্রত্যক্ষভাবে কর্মসংস্থান সৃষ্টি করবে।
এর ফলে, হস্তশিল্প গ্রামীণ প্রযুক্তি, ক্ষুদ্র, মাঝারি ও বৃহৎ উদ্যোগের ক্ষেত্রগুলিতে স্থায়ী ডিজাইন সৃষ্টি করা ও ক্ষমতা প্রসার সম্ভাবনা বৃদ্ধি ও এই ক্ষেত্রের প্রাতিষ্ঠানিক বিকাশ সম্ভব হবে।
CG/SC/DM/
