স্বয়ংক্রিয় যান পরীক্ষা এবং গবেষণা ও উন্নয়ন পরিকাঠামো সংক্রান্ত জাতীয় প্রকল্পটির (এন এ টি আর আই পি) জন্য ৩৭২৭ কোটি ৩০ লক্ষ টাকার সংশোধিত ব্যয় প্রস্তাব অনুমোদিত হল কেন্দ্রীয় মন্ত্রিসভার বৈঠকে।
বুধবার এখানে অনুষ্ঠিত এই বৈঠকে নেতৃত্ব দেন প্রধানমন্ত্রী শ্রী নরেন্দ্র মোদী।
ভারতে বিশ্বমানের যান পরীক্ষা কেন্দ্র স্থাপনের লক্ষ্যে সরকারের এই বিশেষ উদ্যোগ।
এটি রূপায়িত হলে স্বয়ংক্রিয় যান শিল্পের গবেষণা ও উন্নয়ন সংক্রান্ত অনেক চাহিদাওপূরণ করা সম্ভব হবে।
এই প্রকল্প রূপায়ণের লক্ষ্য ও উদ্দেশ্যগুলির মধ্যে রয়েছে সড়ক নিরাপত্তা নিশ্চিত করা এবং পরিবেশের সুরক্ষাসহ ভারতের বিভিন্ন মোটরগাড়ির নক্‌শা, উৎপাদন এবং পরীক্ষা-নিরীক্ষার দিকে বিশেষভাবে নজর দেওয়া।
একই সঙ্গে, এদেশে নির্মিত গাড়িগুলিকে নিরাপত্তার দিক থেকে বিশ্ব মানেরকরে তোলাও সরকারের অন্যতম লক্ষ্য ও উদ্দেশ্য।
এই ব্যবস্থায় সড়ক দুর্ঘটনার সংখ্যাও উল্লেখযোগ্যভাবে হ্রাস পাবে।
PG/SKD/SB
