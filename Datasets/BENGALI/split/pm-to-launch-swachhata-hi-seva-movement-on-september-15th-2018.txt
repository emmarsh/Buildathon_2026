প্রধানমন্ত্রী শ্রী নরেন্দ্র মোদী আগামী ১৫ই সেপ্টেম্বর স্বচ্ছতাই সেবা আন্দোলনের সূচনা করবেন।
পক্ষকালব্যাপি এই আন্দোলনের সূচনা উপলক্ষ্যে প্রধানমন্ত্রী ভিডিও কনফারেন্সিং-এর মাধ্যমে দেশের ১৮টি স্হানে সমাজের বিভিন্ন শ্রেণীর মানুষের সঙ্গে আলাপচারিতায় মিলিত হবেন।
প্রধানমন্ত্রী এই উপলক্ষ্যে যাঁদের সঙ্গে কথা বলবেন, তাঁদের মধ্যে রয়েছে, জওয়ান, ধর্মীয় নেতৃবৃন্দ, দুধ এবং কৃষি সমবায়ের সদস্যবৃন্দ, গণমাধ্যমের সঙ্গে যুক্ত ব্যক্তিবর্গ, স্কুলের ছাত্রছাত্রী, স্হানীয় স্বায়ত্বশাসিত সংস্হার প্রতিনিধি, রেলকর্মী, স্বনির্ভর গোষ্ঠীর সদস্য এবং স্বচ্ছাগ্রহী।
স্বচ্ছতাই সেবা নামে এই আন্দোলনের মাধ্যমে স্বচ্ছতার লক্ষ্যে উদ্যোগে আরও বেশি সাধারণ মানুষের অংশগ্রহণ নিশ্চিত করার কথা ভাবা হয়েছে।
মহাত্মা গান্ধীর সার্ধশততম জন্মবার্ষিকী অনুষ্ঠানের অঙ্গ হিসাবে আগামী ২রা অক্টোবর স্বচ্ছ ভারত মিশনের চতুর্থ বর্ষপূর্তি উপলক্ষ্যে এই অনুষ্ঠানের আয়োজন করা হচ্ছে।
এর আগে এক ভিডিও বার্তায় প্রধানমন্ত্রী বলেছেন, এই অনুষ্ঠান হচ্ছে ‘বাপুর প্রতি শ্রদ্ধা নিবেদনের এক উত্তম পন্হা’।
তিনি দেশের সমস্ত মানুষের কাছে এই আন্দোলনের অঙ্গ হয়ে ওঠা এবং এক স্বচ্ছ ভারত গড়ে তোলার উদ্যোগকে আরও শক্তিশালী করার জন্য আহ্বান জানান।
SSS/PB/NS/
