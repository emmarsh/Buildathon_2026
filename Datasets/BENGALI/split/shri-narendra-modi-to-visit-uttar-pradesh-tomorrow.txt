আগামীকাল উত্তরপ্রদেশ সফর করবেন প্রধানমন্ত্রী শ্রী নরেন্দ্র মোদী।
ঐ রাজ্যের বালিয়ায় ‘প্রধানমন্ত্রী উজ্জ্বলা যোজনা’র সূচনা করবেন তিনি।
এই কর্মসূচির আওতায় আগামী তিন বছরেবিনামূল্যে এলপিজি সংযোগ পৌঁছে দেওয়া হবেদারিদ্রসীমার নিচে বসবাসকারী পরিবারগুলির ৫ কোটি মহিলা সদস্যের কাছে।
উত্তরপ্রদেশ সফরকালে প্রধানমন্ত্রী তাঁর নির্বাচন কেন্দ্র বারাণসীতেও যাবেন।
সেখানে তিনি ই-রিক্সা বন্টন করবেন দরিদ্র মানুষের কল্যাণে।
সাংস্কৃতিক পঠনপাঠন ও গবেষণাকেন্দ্র ‘জ্ঞান প্রভা’তেও যাবেন তিনি।
বারাণসীর বিশিষ্ট নাগরিকদের সঙ্গে এক বৈঠকেও মিলিত হবেন প্রধানমন্ত্রী।
সুপ্রসিদ্ধ অসি ঘাটে পরিবেশ-বান্ধব ‘ই-বোট’ অর্থাৎ প্রযুক্তিচালিত নৌকা বন্টনের এক কর্মসূচিরও আনুষ্ঠানিক সূচনা করবেন শ্রী নরেন্দ্র মোদী।
প্রযুক্তিচালিত এই নৌকা শুধুমাত্র পরিবেশ দূষণ হ্রাস করে না, সেইসঙ্গে এটি চালানো ও রক্ষণাবেক্ষণ করার ক্ষেত্রে ব্যয়সাশ্রয়ও ঘটায়।
এর ফলে, গঙ্গা নদীর ওপর এই নৌকা চালিয়ে যাঁরা জীবিকার্জন করবেন, তাঁদের কাছে উচ্চতর আয়ের সুযোগও সম্প্রসারিত হবে।
PG/SKD/DM/S
