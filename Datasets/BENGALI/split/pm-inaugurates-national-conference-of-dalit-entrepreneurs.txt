প্রধানমন্ত্রী শ্রী নরেন্দ্র মোদী আজ এখানকার বিজ্ঞান ভবনে দলিত উদ্যোগপতিদের জাতীয় সম্মেলন উদ্বোধন করেন।
দলিত সম্প্রদায় পরিচালিত বণিকসভা দলিত ইন্ডিয়ান চেম্বার্স অফ কমার্স অ্যান্ড ইন্ডাস্ট্রি (ডি আই সি সি আই) এই সম্মেলনের উদ্যোক্তা।
এই সম্মেলনে ভাষণ দিতে গিয়ে প্রধানমন্ত্রী ‘মন কি বাত’ অনুষ্ঠানটির প্রসঙ্গ উত্থাপন করেন।
বলেন, এই অনুষ্ঠানে জনসাধারণ তাদের অধিকার সম্পর্কে শুধু কথা বলতে পারেন না, তাদের কর্তব্য সম্পর্কেও তারা মতামত জানাতে পারেন।
তাঁর অভিমত, দলিত উদ্যোগপতিদের এই সমাবেশ কেবল তাঁদের কর্তব্য সম্পর্কে আলোচনার এক মাধ্যম হয়ে উঠবে না, তাঁদের কর্তব্যসাধনেও সাহায্য করবে।
ডঃ বাবাসাহেব আম্বেদকরের প্রতি শ্রদ্ধা জানিয়ে প্রধানমন্ত্রী বলেন, আমাদের সংবিধানের নির্মাণ করেছেন বলে তিনি জনমানসে যেমন সমাদৃত, তেমনই অর্থনীতিবিদ হিসেবেও তাঁর সুনাম অব্যাহত।
প্রধানমন্ত্রী এই প্রসঙ্গে শিল্পায়ন নিয়ে ডঃ আম্বেদকরের চিন্তাভাবনার বিষয়ে বিস্তারিত আলোচনা করেন।
তাঁর অভিমত, শিল্পায়নের মাধ্যমেই দলিতদের প্রগতি সম্ভব।
শ্রী মোদী বলেন, কেন্দ্রীয় সরকার গুরুত্ব দেয় সাধারণ মানুষের আর্থিক অন্তর্ভুক্তিতে এবং কর্মসংস্থানের সন্ধান দেওয়ায়।
এ প্রসঙ্গে তিনি প্রধানমন্ত্রী মুদ্রা যোজনায় ঋণদানের প্রসঙ্গটি উত্থাপন করেন।
সরকার যে তাঁদের উপকারে নিরন্তর কাজ করে চলেছে তা-ও প্রধানমন্ত্রী দলিত উদ্যোগপতিদের কথাপ্রসঙ্গে জানান।
অনুষ্ঠানে পাঁচজন দলিত উদ্যোগপতিকে তিনি পুরস্কৃত-ও করেন।
সম্মেলনে কেন্দ্রীয় সামাজিক ন্যায় ও ক্ষমতায়ন মন্ত্রী শ্রী থাওয়ার চাঁদ গেহলট-ও উপস্থিত ছিলেন।
SSS/DM/
