জাপানের প্রতিরক্ষা মন্ত্রী শ্রী ইতসুনোরি ওনোডেরা সোমবার (২০ আগস্ট) প্রধানমন্ত্রীশ্রী নরেন্দ্র মোদীর সঙ্গে সাক্ষাৎ করেন।
প্রধানমন্ত্রী হিসাবে দায়িত্ব গ্রহণের অনেক আগে থেকেই জাপানের সঙ্গে তাঁর সুদীর্ঘ সম্পর্কের কথা প্রধানমন্ত্রী মোদী স্মরণ করেন।
সাম্প্রতিক বছরগুলিতে ভারত ও জাপানের মধ্যে বিশেষ কৌশলগত ও আন্তর্জাতিক স্তরে অংশীদারিত্বের ক্ষেত্রে সম্পর্কের পরিধি বৃদ্ধি পাওয়ায় ও গভীরতর হওয়ার বিষয়টিকে তিনি স্বাগত জানান।
প্রধানমন্ত্রী মোদী বলেন, ভারত ও জাপানের সম্পর্কের ক্ষেত্রে প্রতিরক্ষা সহযোগিতা একটি গুরুত্বপূর্ণ স্তম্ভ।
দু’দেশের মধ্যে প্রতিরক্ষা ক্ষেত্রের নানান বিষয়ে আলাপ-আলোচনা বাড়তে থাকায় তিনি সন্তোষ প্রকাশ করেন।
ভারত ও জাপানের সেনাবাহিনীর মধ্যে প্রতিরক্ষা ক্ষেত্রেও সহযোগিতা বৃদ্ধি পাওয়ার বিষয়টিকেও প্রধানমন্ত্রী স্বাগত জানান।
উভয় দেশের মধ্যে প্রতিরক্ষা প্রযুক্তি ক্ষেত্রে সহযোগিতার অগ্রগতির তিনি প্রশংসা করেন।
প্রধানমন্ত্রী মোদী গত বছর জাপানের প্রধানমন্ত্রী শিনজো আবের সফল ভারত সফরের কথা বিশেষভাবে স্মরণ করে বলেন, চলতি বছরের শেষ দিকে জাপান সফরের ব্যাপারে তিনি অত্যন্ত আশাবাদী।
CG/BD/SB
