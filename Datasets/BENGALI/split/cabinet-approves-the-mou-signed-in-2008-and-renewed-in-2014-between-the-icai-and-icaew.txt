প্রধানমন্ত্রী শ্রী নরেন্দ্র মোদীর পৌরহিত্যে বৃহস্পতিবার অনুষ্ঠিত মন্ত্রিসভার বৈঠকে ভারতের ইন্সটিটিউট অফ চার্টার্ড অ্যাকাউন্ট্যান্টস্‌ (আইসিএআই) এবং ইংল্যান্ডের ইন্সটিটিউট অফ চার্টার্ড অ্যাকাউন্ট্যান্টস্‌ (আইসিএইডব্লিউ) – এর মধ্যে ২০০৮ সালে স্বাক্ষরিত তথা ২০১৪ সালে পুনর্নবীকৃত সমঝোতাপত্রে কর্মপরবর্তী অনুমোদন মিলেছে।
এছাড়াও, কেন্দ্রীয় মন্ত্রিসভা আইসিএআই এবং আইসিএইডব্লিউ – এর মধ্যে স্বাক্ষরিত সমঝোতাপত্র পুনর্নবীকরণে অনুমতি দিয়েছে।
উভয় দেশের এই প্রতিষ্ঠান দুটির মধ্যে স্বাক্ষরিত সমঝোতাপত্রের ফলে আরও বেশি সংখ্যক তরুণ ভারতীয় চার্টার্ড অ্যাকাউন্ট্যান্ট সেদেশের প্রতিষ্ঠানটি থেকে পেশাদারিত্বের স্বীকৃতি পাবে, যা তাঁদেরকে ব্রিটেনে পেশাদারী সুযোগ-সুবিধা প্রদানে সাহায্য করবে।
ব্রিটেনের বিভিন্ন সংস্থায় একাধিক ভারতীয় চার্টার্ড অ্যাকাউন্ট্যান্ট উচ্চ পদে কর্মরত রয়েছেন।
ভারতের কাছে এ এক গর্বের বিষয়।
ভারতীয় চার্টার্ড অ্যাকাউন্ট্যান্টদের ইংল্যান্ডের ইন্সটিটিউট অফ চার্টার্ড অ্যাকাউন্ট্যান্টস্‌ থেকে স্বীকৃতির ফলে ব্রিটেনে ভারতীয় মেধা ও দক্ষতার চাহিদা আরও বাড়বে।
সেই সঙ্গে, সেশের বিভিন্ন সংস্থা ভারতীয় পেশাদারদের প্রতি আরও আস্থাবান হবে।
এই সমঝোতাপত্র কার্যকর করার ক্ষেত্রে কেন্দ্রীয় সরকারের কোনও রকম আর্থিক খরচ হবে না।
এই সমঝোতাপত্র স্বাক্ষরের উদ্দেশ্য হ’ল চার্টার্ড অ্যাকাউন্ট্যান্টস প্রতিষ্ঠানগুলির সঙ্গে যুক্ত সদস্য, পড়ুয়া ও সংশ্লিষ্ট সংগঠনগুলির স্বার্থে এক পারস্পরিক স্বার্থবাহী সম্পর্ক গড়ে তুলতে একযোগে কাজ করা।
এছাড়াও, চার্টার্ড অ্যাকাউন্ট্যান্ট সংক্রান্ত ক্ষেত্রে নতুন সমস্যাগুলির নিরসনে অগ্রণী ভূমিকা পালনে এই সমঝোতা অ্যাকাউন্ট্যান্সি প্রতিষ্ঠানগুলিকে বিশ্ব মানের করে তুলবে।
আইসিএআই – এর লন্ডন চ্যাপ্টারে ভারতীয় প্রতিষ্ঠানটির স্বীকৃতি রয়েছে, যা ব্রিটেনে ভারতীয় চার্টার্ড অ্যাকাউন্ট্যান্টদের পেশাদারি ক্ষেত্রে সুযোগ-সুবিধা প্রদানে গুরুত্বপূর্ণ ভূমিকা পালন করে।
CG/BD/SB
