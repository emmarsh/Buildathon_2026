প্রধানমন্ত্রী শ্রী নরেন্দ্র মোদী প্রাক্তন প্রতিরক্ষা ও রেলমন্ত্রী শ্রী জর্জ ফার্নান্ডেজের প্রয়াণে গভীর শোক প্রকাশ করেছেন।
প্রধানমন্ত্রী বলেছেন, “জর্জ সাহেব ছিলেন ভারতের সেরা রাজনীতিকদের মধ্যে একজন।
স্পষ্টভাষী ও অকুতোভয়, দূরদৃষ্টিসম্পন্ন ও দ্বিধাহীন ব্যক্তিত্বসম্পন্ন জর্জ সাহেব দেশের স্বার্থে অমূল্য অবদান রেখেছেন।দরিদ্র ও প্রান্তিক মানুষের অধিকার রক্ষায় তিনি জোরালো সওয়াল তুলেছিলেন।
তাঁর প্রয়াণে অত্যন্ত দুঃখিত।
আমরা যখন জর্জ ফার্নান্ডেজের কথা ভাবি, তখন শ্রমিক সংগঠনের এক দৃঢ়চেতা নেতা হিসাবে তাঁকে স্মরণ করি।তিনি ন্যায়-বিচারের লক্ষ্যে সংগ্রাম করেছিলেন।অতি সহজেই ও বিনম্রতার সঙ্গে তিনি রাজনৈতিক ব্যক্তিদের সম্মান ও শ্রদ্ধা অর্জন করতে পারতেন।একজন দূরদৃষ্টিসম্পন্ন রেলমন্ত্রী ও প্রতিরক্ষা মন্ত্রী হিসাবে তিনি ভারতকে নিরাপদ ও শক্তিশালী করেছিলেন।
সুদীর্ঘ জনজীবনে জর্জ সাহেব কখনও তাঁর রাজনৈতিক আদর্শ থেকে বিচ্যুত হননি।সাহসিকতার সঙ্গে তিনি জরুরি পরিস্থিতির মোকাবিলা করেছিলেন।তাঁর সরলতা ও নম্রতা ছিল দৃষ্টান্ত-স্বরূপ।তাঁর পরিবার, বন্ধুবান্ধব ও লক্ষ লক্ষ অনুগামীর প্রতি আমার সমবেদনা রইল।তাঁর আত্মার শান্তি কামনা করি”।
CG/BD/SB
