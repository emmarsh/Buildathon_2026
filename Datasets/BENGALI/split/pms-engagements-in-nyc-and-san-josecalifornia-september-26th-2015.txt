জি-৪ সম্মেলন
প্রধানমন্ত্রী শ্রী নরেন্দ্র মোদী শনিবার ( ২৬শে সেপ্টেম্বর,২০১৫) নিউ ইয়র্ক শহরে জি-৪ সম্মেলনে যোগ দেন| উপস্থিত ছিলেন ব্রাজিলের রাষ্ট্রপতি শ্রীমতি দিলমা রউসেফ, জার্মানের চ্যান্সেলর শ্রীমতি এঞ্জেলা মার্কেল এবং জাপানের প্রধানমন্ত্রী শ্রী শিনজো আবে|
উদ্বোধনী ভাষণে প্রধানমন্ত্রী শ্রী নরেন্দ্র মোদী বলেন, “ আমরা ডিজিট্যাল যুগে বসবাস করছি| প্রবৃদ্ধির নতুন গতি, আর্থিক শক্তির বিস্তৃতি এবং সম্পদের ব্যবধানের জন্য বিশ্বের অর্থনীতির পরিবর্তন ঘটছে| জনসংখ্যা, নগরায়ন ও স্থান পরিবর্তনের ক্ষেত্র এখন নতুন প্রতিবন্ধকতার জন্ম দিয়েছে| আবহাওয়ার পরিবর্তন এবং সন্ত্রাসবাদ নতুন চিন্তার বিষয় হয়ে দাঁড়িয়েছে| সাইবার এবং মহাকাশ সম্পূর্ণভাবে সুযোগ ও প্রতিকুলতার নতুন দিগন্ত উন্মোচিত করেছে| তবুও আমাদের প্রতিষ্ঠান, মতামত এবং মানসিকতা প্রায়শই সেই শতাব্দীর প্রজ্ঞাকেই সূচিত করে যাকে আমরা ফেলে এসেছি, আমরা যে শতাব্দিতে বসবাস করছি তাকে প্রতিফলিত করে না| আর এই বিষয়টি বিশেষভাবে সংযুক্ত রাষ্ট্রসংঘের ক্ষেত্রে সত্যি| নির্দিষ্ট সময় সীমার মধ্যে নিরাপত্তা পরিষদের সংস্কার এখন এক বিশেষ গুরুত্বপূর্ণ ও জরুরি বিষয় হয়ে দাঁড়িয়েছে|”
বৈঠকের শেষে যৌথ বিবৃতিতে বলা হয়েছে, “ জি-৪ এর নেতৃত্ব বিশেষভাবে জোর দিয়ে বলেছেন যে, আরও অংশগ্রহণকারী ও কার্যকরী নিরাপত্তা পরিষদ হওয়া দরকার| বিশেষ করে বর্তমান বত্সর গুলিতে বিশ্বের দ্বন্দ্ব ও সংকট যেভাবে পরিবর্তিত হচ্ছে, সেই সমস্যার সমাধানে তা এখন খুব দরকারী| একুশ শতকের আন্তর্জাতিক অবস্থার বাস্তব প্রতিফলনের মধ্য দিয়ে এই সত্যি উপলব্ধি করা যাবে বলে রাষ্ট্রনেতারা একমত হন| কেননা আরও অনেক সদস্য-রাষ্ট্র আন্তর্জাতিক শান্তি ও নিরাপত্তা রক্ষায় সক্ষম, আগ্রহী ও দায়িত্ববান|”
সান হোসে-তে পৌঁছে
প্রধানমন্ত্রী এরপর সান হোসে তে আসেন| ক্যালিফোর্নিয়ার এই শহরে ভারতীয়-মার্কিন নাগরিকরা তাঁকে উষ্ণ ও সাদর অভ্যর্থনা জানান| তিনি সেখানে ভারতীয় বিভিন্ন সম্প্রদায়ের লোকজনদের সঙ্গে সাক্ষাত করেন|
টেলসা মোটরস পরিদর্শনে
প্রধানমন্ত্রী টেলসা মোটরস পরিদর্শন করেন| সেখানে সি.ই.ও.
এলন মাস্ক প্রধানমন্ত্রীকে এই কোম্পানির বিভিন্ন উদ্ভাবনা সম্পর্কে জানান| প্রধানমন্ত্রী কারখানা চত্বর ঘুরে দেখেন| প্রধানমন্ত্রীর সঙ্গে শ্রী এলন মাস্কের আলাপচারিতায় পুনর্নবীকরণ শক্তি, টেলসা ব্যাটারি প্রযুক্তি ও শক্তি সংরক্ষণের বিষয়গুলি উঠে আসে| প্রধানমন্ত্রী টেলসায় কর্মরত ভারতীয় বংশদ্ভুত বিভিন্ন কর্মচারীদের সঙ্গেও সাক্ষাত করেন|
আই.টি.’র সি.ই.ও.-দের সঙ্গে বৈঠক ও ডিজিট্যাল ভারতের ভাষণ
প্রধানমন্ত্রী আপেল-এর সি.ই.ও.
শ্রী টিম কুক-এর সঙ্গে সাক্ষাত করেন| শ্রী কুক বলেন, ভারত কোম্পানির জন্য এক বিশেষ জায়গা| আপেল-এর সহ উদ্ভাবক স্টিভ জোবস ভারতে গিয়েছিলেন উত্সাহ পাওয়ার জন্য| ডিজিট্যাল ইন্ডিয়ার সঙ্গে আপেল কিভাবে যুক্ত হতে পারে তাও আলোচনায় উঠে এসেছে|
প্রধানমন্ত্রী এছাড়া মাইক্রোসফটের শ্রী সত্য নাদেলা, গুগল এর শ্রী সুন্দর পিচাই, এডব-এর শ্রী শান্তনু নারায়েন, কোয়ালকম –এর শ্রী পল জ্যাকব এবং সিসকো-র শ্রী জন চেম্বারস-এর সঙ্গেও সাক্ষাত করেন| এরা পরে ডিজিট্যাল ইন্ডিয়া ডিনার মঞ্চে সামিল হন|
প্রধানমন্ত্রী তাঁর ভাষণে ডিজিট্যাল ইন্ডিয়ার লক্ষ্য নিয়ে আলোচনা করেন|
ভাষণ দিতে গিয়ে প্রধানমন্ত্রী বলেন, “ এই ডিজিট্যাল যুগে আমরা মানুষকে এমন জীবন দেওয়ার সুযোগ এসেছে, যার কথা কয়েক দশক আগেও মানুষ কল্পনা করতে পারতেন না| আর এই সুযোগ আমাদের ফেলে আসা শতাব্দী থেকে পৃথক করেছে| এখনো অনেক মানুষ আছেন যারা ডিজিট্যাল অর্থব্যবস্থাকে ধনী, শিক্ষিত ও সুবিধা প্রাপক শ্রেণীদের বলেই মনে করেন| কিন্তু একজন ট্যাক্সি চালক অথবা একজন ফেরিওয়ালাকে জিজ্ঞেস করুন যে মোবাইল ফোন তাঁর কি কাজে এসেছে, তাহলেই সমস্ত বিতর্কের অবসান হয়ে যাবে| আমি প্রযুক্তিকে সক্ষমতার বিষয় হিসেবে দেখি, আশা আর সুযোগের মধ্যবর্তী সেতু হিসেবে দেখি| সোশাল মিডিয়া সামাজিক বাধাকে দূর করছে| এর মাধ্যমে মানুষ তার মানবিক মূল্যবোধের শক্তিতে যুক্ত হচ্ছে, পরিচিতির মাধ্যমে নয়| বর্তমানে প্রযুক্তি হচ্ছে সেই গণতান্ত্রিক শক্তি, যা একসময় সংবিধান আমাদের দিয়েছিল| প্রযুক্তি সরকারকে চব্বিশ ঘন্টার মধ্যে নয়, চব্বিশ মিনিটের মধ্যেই সাড়া দিতে বাধ্য করে| এই চেতনা থেকেই ডিজিট্যাল ভারতের স্বপ্ন| এই পরিবর্তন মানব ইতিহাসে সম্ভবত আর নেই| এর মাধ্যমে শুধু দুর্বল, দরিদ্র নাগরিকেরই জীবন মানের পরিবর্তন হবে না, এর মাধ্যমে আমাদের সমগ্র জাতির জীবন ও কর্মের পরিবর্তন আসবে|”
