কেন্দ্রীয় মন্ত্রিসভার বৈঠকে আজ ১৩টি নতুন কেন্দ্রীয় বিশ্ববিদ্যালয় স্থাপন এবং ক্যাম্পাসগুলির প্রয়োজনীয় পরিকাঠামো গঠনের জন্য ৩ হাজার ৬৩৯ কোটি ৩২ লক্ষ টাকা ব্যয়ের অনুমোদন দেওয়া হয়েছে।
আজ প্রধানমন্ত্রী শ্রী নরেন্দ্র মোদীর পৌরহিত্যে অনুষ্ঠিত মন্ত্রিসভার বৈঠকে এই সিদ্ধান্ত গ্রহণ করা হয়েছে।
বিশ্ববিদ্যালয় স্থাপনের কাজ ৩৬ মাসের মধ্যে সম্পন্ন করা হবে।
এই কেন্দ্রীয় বিশ্ববিদ্যালয়গুলির জন্য পূর্বে কেন্দ্রীয় মন্ত্রিসভা ৩ হাজার কোটি টাকা ব্যয়ের সম্মতি জানিয়েছিল।
আজ এই কাজের জন্য ১ হাজার ৪৭৪ কোটি ৬৫ লক্ষ টাকা অতিরিক্ত খরচের বিষয়ে মন্ত্রিসভা কর্মপরবর্তী অনুমোদন দিয়েছে।
কেন্দ্রীয় বিশ্ববিদ্যালয় আইন, ২০০৯ অনুযায়ী নতুন বিশ্ববিদ্যালয়গুলি হবে যথাক্রমে – বিহার, গুজরাট, হরিয়ানা, হিমাচল প্রদেশ, জম্মু, কাশ্মীর, ঝাড়খন্ড, কর্ণাটক, কেরালা, ওডিশা, পাঞ্জাব, রাজস্থান এবং তামিলনাডু-তে।
উল্লেখ্য, এই বিশ্ববিদ্যালয়গুলি ঐসব অঞ্চলে উচ্চ শিক্ষার সুযোগ বাড়বে এবং অন্যান্য বিশ্ববিদ্যালয়গুলির কাছে অনুকরণীয় হয়ে উঠবে।
শিক্ষা ব্যবস্থায় আঞ্চলিক অসাম্য দূর করতেও সাহায্য করবে।
CG/SC/SB
