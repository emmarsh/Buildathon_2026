রাজামুন্দ্রিতে একটি কৃষি মহাবিদ্যালয় প্রতিষ্ঠার লক্ষ্যে কেন্দ্রীয় তামাক গবেষণা সংস্থার (সিটিআরআই) ২১.৯৩ একর জমি ৫০ বছরের জন্য লিজ দেওয়া হবে হায়দরাবাদের আচার্য এন জি রঙ্গা কৃষি বিশ্ববিদ্যালয় কর্তৃপক্ষকে।
এই মর্মে একটি প্রস্তাব আজ অনুমোদিত হল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে।
উল্লেখ্য, ২০০৮-০৯ শিক্ষাবর্ষে পূর্ব গোদাবরী জেলার রাজামুন্দ্রিতে একটি নতুন কৃষি মহাবিদ্যালয় স্থাপন করেছে আচার্য এন জি রঙ্গা কৃষি বিশ্ববিদ্যালয়।
গোদাবরী উপকূলে কৃষি গবেষণার ক্ষেত্রে উন্নততর জ্ঞান সম্পর্কে প্রশিক্ষণ দেওয়ার লক্ষ্যেই স্থাপিত এই বিশ্ববিদ্যালয়টি।
বর্তমানে এই কৃষি মহাবিদ্যালয়টি স্থানীয় কলা ও বিজ্ঞান মহাবিদ্যালয়ের (এসকেভিটি কলেজ) ভাড়া করা একটি বাড়িতে অস্থায়ীভাবে অবস্থিত।
জমি হস্তান্তরের পর এই কৃষি মহাবিদ্যালয়টির জন্য একটি স্থায়ী ক্যাম্পাস গড়ে তোলা সম্ভব হবে।
এর ফলে একদিকে যেমন কৃষি শিক্ষা ও গবেষণা উন্নয়নের কাজ সহজতর হয়ে উঠবে, অন্যদিকে তেমনই শিক্ষা গবেষণা ও সম্প্রসারণ সূচি সংক্রান্ত ভারতীয় কৃষি গবেষণা পরিষদের (আইসিএআর) লক্ষ্য ও উদ্দেশ্য পূরণ করা সম্ভব হবে।
PG/SKD/DM/S
