প্রধানমন্ত্রী শ্রী নরেন্দ্র মোদী আজ বিভিন্ন দ্বীপের সামগ্রিক উন্নয়নের প্রগতি পর্যালোচনা করেন।
২০১৭-র পয়লা জুন, কেন্দ্রীয় সরকার দ্বীপ উন্নয়ন সংস্হা গঠন করে।
তাতে সামগ্রিক উন্নয়ন তালিকায় আনা হয় ২৬টি দ্বীপকে।
মূল পরিকাঠামোমূলক প্রকল্প, ডিজিটাল সংযোগ, গ্রিন এনার্জি, বর্জ্য পরিচালন, মাছ চাষ বাড়ানো, পর্যটন-ভিত্তিক প্রকল্পগুলির উন্নয়ন-সহ সামগ্রিক উন্নয়নের বিভিন্ন উপাদান নিয়ে নীতি আয়োগ একটি রিপোর্ট পেশ করে।
আন্দামান ও নিকোবর দ্বীপপুঞ্জের কাজকর্ম পর্যালোচনা করে প্রধানমন্ত্রী সুসংহত পর্যটন কেন্দ্রিক বাস্তু ব্যবস্হার উন্নয়ন ঘটানোর প্রয়োজনীয়তার ওপর জোর দেন।
দ্বীপগুলিকে সৌরশক্তির ওপর ভিত্তি করে, শক্তিক্ষেত্রে আত্মনির্ভর করে তোলার জন্যও প্রধানমন্ত্রী আহ্বান জানান।
পাশাপাশি, আন্দামান ও নিকোবর দ্বীপপুঞ্জে ভ্রমণকারী বিদেশীদের জন্য নিয়ন্ত্রিত এলাকা অনুমতিপত্রের প্রয়োজনীয়তার ব্যাপারে স্বরাষ্ট্রমন্ত্রকের সিদ্ধান্ত নিয়েও আলোচনা করেন শ্রী মোদী।
লাক্ষাদ্বীপের কাজকর্ম পর্যালোচনাকালে, প্রধানমন্ত্রীকে টুনা মাছ চাষ বাড়ানোর ব্যাপারে কি কি ব্যবস্হা নেওয়া হয়েছে, সে বিষয়ে জানানো হয়।
লাক্ষাদ্বীপে পরিচ্ছন্নতা বজায় রাখার কাজকর্মের প্রশংসা করেন প্রধানমন্ত্রী।
SSS/NS/
