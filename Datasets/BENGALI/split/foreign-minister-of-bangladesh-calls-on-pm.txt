বাংলাদেশের বিদেশমন্ত্রী ডঃ এ কে আব্দুল মোমেন আজ প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করেন।
ডঃ আব্দুল মোমেন বাংলাদেশের বিদেশমন্ত্রীর দায়িত্বভার গ্রহণ করায় প্রধানমন্ত্রী তাঁকে অভিনন্দন জানান।
একইসঙ্গে ডঃ মোমেন ভারতকে তাঁর প্রথম বিদেশ সফরের গন্তব্য হিসেবে বেছে নেওয়ায় প্রধানমন্ত্রী তাঁর কৃতজ্ঞতা প্রকাশ করেন।
দুজনের মধ্যে আলাপচারিতায় দ্বিপাক্ষিক সম্পর্কে সাম্প্রতিক উন্নয়ন সম্পর্কে ডঃ মোমেন প্রধানমন্ত্রীকে অবগত করেন।
শ্রী মোদী বলেন, বিগত কিছু বছরে ভারত-বাংলাদেশ সম্পর্কে যথেষ্ঠ উন্নতি ঘটেছে।
বাংলাদেশের প্রধানমন্ত্রী হিসেবে শেখ হাসিনা পুনরায় নির্বাচিত হওয়ায় তাঁর সঙ্গে দ্বিপাক্ষিক সম্পর্ক অনেকটা এগিয়ে গিয়েছে।
এই প্রেক্ষিতে প্রধানমন্ত্রী বাংলাদেশের সঙ্গে একযোগে কাজ করারও আশ্বাস দেন ডঃ মোমেনকে।
CG/SSS/NS/
