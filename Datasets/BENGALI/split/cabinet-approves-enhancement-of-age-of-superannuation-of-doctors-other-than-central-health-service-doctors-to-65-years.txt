ভারতীয় রেলের চিকিৎসা সেবার আওতায় যে সমস্ত চিকিৎসক বর্তমানে কর্মরতরয়েছেন, তাঁদের অবসর গ্রহণের বয়ঃসীমা ৬৫ বছর করার এক প্রস্তাবে আজ কর্মপরবর্তীঅনুমোদন দিল কেন্দ্রীয় মন্ত্রিসভা।
প্রধানমন্ত্রী শ্রী নরেন্দ্র মোদীর নেতৃত্বেঅনুষ্ঠিত মন্ত্রিসভার এক বৈঠকে একই সঙ্গে বিভিন্ন কেন্দ্রীয় বিশ্ববিদ্যালয় এবংস্বশাসিত আইআইটি’গুলিতে কর্মরত চিকিৎসকদের অবসর গ্রহণের বয়ঃসীমা ৬৫ বছর করারপ্রস্তাবে কর্মপরবর্তী অনুমোদন দেওয়া হয়।
দেশের প্রধান প্রধান বন্দরকর্তৃপক্ষগুলির (স্বশাসিত সংস্থা) চিকিৎসকদের ক্ষেত্রেও এই অনুমোদন কার্যকর হবে।
মন্ত্রিসভার এই সিদ্ধান্ত গ্রহণের ফলে দেশের মেডিকেল কলেজগুলিতে চিকিৎসাসংক্রান্ত পঠন-পাঠনের মান আরও উন্নত হয়ে ওঠার পাশাপাশি রোগীদের স্বাস্থ্যপরিচর্যারও প্রসার ঘটবে বলে সরকারের আশা।
বিভিন্ন কেন্দ্রীয় মন্ত্রক ও দপ্তরের১,৪৪৫ জন কর্মরত চিকিৎসক এর ফলে উপকৃত হবেন।
প্রসঙ্গত উল্লেখ্য, এর আগে গত ৩১ মে, ২০১৬ তারিখে কেন্দ্রীয় স্বাস্থ্যসেবার (সিএইচএস) চিকিৎসকদের অবসর গ্রহণের বয়স ৬০ থেকে ৬৫ বছরে বৃদ্ধি করা হয়।
PG /SKD/ SB
