মরক্কোর শিল্প, বিনিয়োগ, বাণিজ্য ও ডিজিটাল অর্থনীতি মন্ত্রকের বৈদেশিক বাণিজ্য বিষয়ক সচিব শ্রীমতী রাকিয়া এদ্দারহাম আজ প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করেন।
শ্রীমতী এদ্দারহাম তাঁর দেশের রাজার শুভেচ্ছাবার্তা প্রধানমন্ত্রীকে জ্ঞাপন করেন।
মরক্কোর রাজার সঙ্গে সাক্ষাতের কথা স্মরণ করে প্রধানমন্ত্রী তাঁর সুস্বাস্থ্য ও সার্বিক কল্যাণের পাশাপাশি, মরক্কোবাসীর শান্তি ও সমৃদ্ধি কামনা করেন।
শ্রীমতী এদ্দারহাম বিগত বছরগুলিতে দু’দেশের সম্পর্ক ও সহযোগিতায়, বিশেষ করে আইনি সহায়তা, সাইবার নিরাপত্তা ও মহাকাশ ক্ষেত্রে লক্ষ্যণীয় অগ্রগতির কথাও উল্লেখ করেন।
ভারত ও মরক্কোর মধ্যে ঐতিহাসিক নিবিড় সম্পর্কের উল্লেখ করে শ্রী মোদী পারস্পরিক স্বার্থ সংশ্লিষ্ট বিভিন্ন ক্ষেত্রে দ্বিপাক্ষিক সহযোগিতা আরও মজবুত ও গভীর করে তুলতে যে প্রয়াস নেওয়া হচ্ছে, তার প্রশংসা করে বলেন, গুজরাটের সঙ্গেও মরক্কোর বাণিজ্যিক ও বিনিয়োগের সম্পর্ক সুদৃঢ় হয়েছে।
CG/BD/SB…
