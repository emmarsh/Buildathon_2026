প্রধানমন্ত্রী শ্রী নরেন্দ্র মোদী আজ তথ্য প্রযুক্তি ও বৈদ্যুতিন উৎপাদন বিষয়ক কর্মীদের সঙ্গে বৈঠকে মিলিত হবেন।
এই উপলক্ষে তিনি “ম্যায় নেহি হাম” পোর্টাল ও অ্যাপের সূচনা করবেন।
এই পোর্টালটি ‘সেলফ্‌ ফর সোসাইটি’ বা সমাজের জন্য আমি – এই বিষয়ের ওপর কাজ করবে।
তথ্য প্রযুক্তি কর্মীদের নানা সামাজিক পরিষেবার কাজে একযোগে কাজ করতে সাহায্য করবে।
সমাজে দুর্বলতর শ্রেণীর মানুষের পরিষেবায় বৃহত্তর স্বার্থে একযোগে কাজ করবেন তথ্য প্রযুক্তি কর্মীরা।
সমাজের উন্নয়নে যাঁরা কাজ করতে আগ্রহী, তাঁদের জন্য কাজের সুযোগ করে দেবে এই পোর্টাল।
প্রধানমন্ত্রী শিল্প ক্ষেত্রের শীর্ষ নেতাদের সঙ্গে মিলিত হবেন।
তথ্য প্রযুক্তি কর্মী ও বৈদ্যুতিন কারিগরি সংস্থার কর্মীদের সমাবেশে তিনি ভাষণ দেবেন।
টাউন হল ধাঁচের এক সমাবেশে তিনি আলোচনায় অংশ নেবেন।
সারা ভারতের ১০০টির বেশি তথ্য প্রযুক্তি সংস্থার কর্মীরা ভিডিও কনফারেন্সিং-এর মাধ্যমের এই অনুষ্ঠানে যোগ দেবেন বলে আশা করা হচ্ছে।
CG/PM/SB
