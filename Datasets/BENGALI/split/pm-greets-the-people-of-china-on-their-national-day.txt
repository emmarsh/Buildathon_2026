প্রধানমন্ত্রী শ্রী নরেন্দ্র মোদী চিনের জনগণকে তাদের জাতীয় দিবস উপলক্ষে শুভেচ্ছা জানিয়েছেন।
এক শুভেচ্ছা বার্তায় প্রধানমন্ত্রী বলেছেন, “চিনের মানুষজনকে জাতীয় দিবসের শুভেচ্ছা জানাই।
বহু বছর ধরে আমাদের দুই দেশের মধ্যে ঘনিষ্ঠ যোগসূত্র রয়েছে।
আমরা একসঙ্গে এই বিশ্বকে আরো ভাল ও সুন্দর করে তুলতে পারি।
ভারত ও চিনের অগ্রগতি এই শতাব্দীকে এশিয়ার শতাব্দী হিসেবে বাস্তবায়িত করার যে স্বপ্ন আমাদের রয়েছে, তা পূরণে বিশেষ সুযোগ এনে দিয়েছে।
চিনের রাষ্ট্রপতির গত বছরের সেপ্টেম্বর মাসে ভারত সফর এবং এ বছরের মে মাসে আমার চিন সফর দ্বিপাক্ষিক সম্পর্ককে আরও এগিয়ে নিয়ে যেতে অনেক কার্যকর হয়েছে।
রাষ্ট্রপতি জিনপিং এবং প্রধানমন্ত্রী লি-এর সঙ্গে আমার বৈঠকের কথা এখনও স্মরণ করি।
প্রথম আন্তর্জাতিক যোগ দিবসে আপনাদের সক্রিয় উৎসাহ ও অংশগ্রহণের জন্য আমি ধন্যবাদ জানাতে চাই।
আমার দৃঢ় বিশ্বাস আগামী বছরগুলিতে আমাদের দুই দেশের সম্পর্ক আরও ঘনিষ্ঠ হবে।
সার্বিক উন্নয়ন ও মানবতার স্বার্থে আমাদের দুই মহান দেশ একসঙ্গে কাজ করে চলুক।”
আপনাদের
নরেন্দ্র মোদী
PG/BD/DM/S
