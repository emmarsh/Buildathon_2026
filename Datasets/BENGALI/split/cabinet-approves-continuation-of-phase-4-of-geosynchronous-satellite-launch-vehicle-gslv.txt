২০২১-২০১৪ সালের মধ্যে ভূ-সমালয় উপগ্রহ উৎক্ষেপণযান (জিএসএলভি)র চতুর্থ পর্যায়ের কর্মসূচির আওতায় ৫টি জিএসএলভি নির্মাণের প্রস্তাব মঞ্জুর করল কেন্দ্রীয় মন্ত্রিসভা।
প্রধানমন্ত্রী শ্রী নরেন্দ্র মোদীর নেতৃত্বে কেন্দ্রীয় মন্ত্রিসভা আজ এই প্রস্তাব অনুমোদন করে।
চতুর্থ পর্যায়ে জিএসএলভি কর্মসূচির আওতায় ভূ-পৃষ্ঠের ছবি সংগ্রহ, দিক নির্ণয়, যোগাযোগ সংক্রান্ত তথ্য এবং মহাকাশ বিজ্ঞানের জন্য ২ টন ওজনবিশিষ্ট কৃত্রিম উপগ্রহগুলিকে মহাকাশে উৎক্ষেপণ করা হবে।
৫টি জিএসএলভি নির্মাণের জন্য বিভিন্ন ক্ষেত্রে যাবতীয় খরচের মোট পরিমাণ ধার্য করা হয়েছে ২৭২৯.১৩ কোটি টাকা।
জিএসএলভি-র চতুর্থ পর্যায়ে এই কর্মসূচি মঙ্গল গ্রহে মহাকাশচারী পাঠানোর ভারতের উদ্যোগকে সাহায্য করার জন্য উপগ্রহের দিক-নির্ণয়, যোগাযোগ সংক্রান্ত তথ্য ব্যবস্থাপনার মতো গুরুত্বপূর্ণ কাজে সহায়ক হবে।
২০২১ থেকে ২০১৪ সালের মধ্যে মহাকাশের বিভিন্ন কর্মসূচি বাস্তবায়নের লক্ষ্যে প্রতি বছর দু’বার করে উপগ্রহ উৎক্ষেপণের যে লক্ষ্যমাত্রা ধার্য করা হয়েছে, জিএসএলভি-র চতুর্থ পর্যায়ে তা রূপায়িত হবে।
এর ফলে, যোগাযোগ এবং আবহাওয়া সংক্রান্ত ক্ষেত্রে ২ টনের কৃত্রিম উপগ্রহ উৎক্ষেপণের ক্ষেত্রে দেশ স্বয়ংসম্পূর্ণ হবে।
পরবর্তী প্রজন্মের দিক-নির্ণায়ক উপগ্রহ, তথ্য ব্যবস্থাপনা উপগ্রহ এবং নানা কর্মসূচির বাস্তবায়নের ক্ষেত্রে জিএসএলভি-র এই প্রকল্প সাহায্য করবে।
এর ফলে, ক্রায়োজেনিক ইঞ্জিনযুক্ত জিএসএলভি এমকে-৩ উৎক্ষেপণযান নির্মাণে সহায়ক হবে।
গত ১৮ই ডিসেম্বর জিএসএলভি এফ-১১ সফলভাবে ১০টি দেশীয় উপগ্রহকে কক্ষপথে স্থাপন করেছিল।
২০০৩ সালে জিএসএলভি-র কর্মসূচি শুরু হয়।
এখন এর তৃতীয় পর্যায় চলছে, যা ২০২০-২১ সাল নাগদ শেষ হবে।
CG/CB/SB
