আজ আয়ুষ্মান ভারত-এর আওতায় স্বাস্থ্য বিমা চালু করার প্রস্তুতির পর্যালোচনা করলেন প্রধানমন্ত্রী শ্রী নরেন্দ্র মোদী।
রাজ্যসমূহের সঙ্গে এ বিষয়ে কি কি পরামর্শ করা হয়েছে, সে বিষয়ে প্রধানমন্ত্রীকে জানানো হয় বৈঠকে।
প্রকল্পটি পরিবার পিছু ৫ লক্ষ টাকা পর্যন্ত দেবে এবং ১০ কোটিরও বেশি গরীব এবং অরক্ষিত পরিবার এই বিমা প্রকল্পের আওতায় আসবে।
প্রধানমন্ত্রী এই বিমা প্রকল্পের সুযোগ যাতে সমাজের দরিদ্র এবং প্রান্তিক মানুষ সব থেকে বেশি পায়, সে ব্যাপারে নজর দেওয়ার ওপর জোর দেন।
পর্যালোচনা বৈঠকে এছাড়াও উপস্থিত ছিলেন স্বাস্থ্য ও পরিবার কল্যাণ মন্ত্রক, নীতি আয়োগ এবং প্রধানমন্ত্রীর দপ্তরের শীর্ষ আধিকারিকরা।
প্রসঙ্গত, গত মাসে আম্বেদকর জয়ন্তী উপলক্ষে প্রধানমন্ত্রী আয়ুষ্মান ভারতের আওতায় প্রথম স্বাস্থ্য ও নিরাময় কেন্দ্রটির উদ্বোধন করেন ছত্তিশগড়ের বীজাপুর জেলায়।
CG/SSS/SB…
