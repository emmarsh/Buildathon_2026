আজ প্রধানমন্ত্রী শ্রী নরেন্দ্র মোদীর সঙ্গে টেলিফোনে কথাবার্তা বলেন আফগানিস্তানের রাষ্ট্রপতি শ্রী আশরফ গনি।
তিনি পাঠানকোটে সন্ত্রাসবাদী আক্রমণের তীব্র নিন্দা করেন এবং শহীদ হওয়া সৈনিকদের পরিবারের প্রতি তাঁর সমবেদনা জানান।
এ প্রসঙ্গে তিনি মাজার-এ-শরিফ-এ উগ্রপন্থী হানার বিষয়ে প্রধানমন্ত্রীকে অবহিত করেন এবং ভারতে ঘটে যাওয়া আজকের ভূমিকম্পে জীবন ও সম্পত্তি হানির ব্যাপারেও সমবেদনা জানান।
সন্তাসবাদী আক্রমণ এবং ভূমিকম্পে জীবনহানির ঘটনায় রাষ্ট্রপতি গনির সমবেদনা জানানোর প্রেক্ষিতে প্রধানমন্ত্রী তাঁর কৃতজ্ঞতা প্রকাশ করেন।
একইসঙ্গে, তিনি মাজার-এ-শরিফে সন্তাসবাদী আক্রমণ বীর-বিক্রমে মোকাবিলা করায় আফগানিস্তানের জাতীয় নিরাপত্তা বাহিনীর সাহসিকতার প্রশংসা করেন।
প্রধানমন্ত্রী শ্রী গনিকে জানান, ভারত সর্বদা আফগানিস্তানের জনগণের পাশে থাকবে।
SSS/SB/S
