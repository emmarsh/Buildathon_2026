কেন্দ্রীয় স্বাস্থ্য পরিষেবার সঙ্গে যুক্ত চিকিৎসকদের অবসরগ্রহণের বয়স ৬২ থেকে ৬৫ করা হচ্ছে।
এই মর্মে একটি প্রস্তাব অনুমোদিত হল কেন্দ্রীয় মন্ত্রিসভার বৈঠকে।
প্রধানমন্ত্রী শ্রী নরেন্দ্র মোদীর নেতৃত্বে আজ এখানে বৈঠকটি অনুষ্ঠিত হয়।
কেন্দ্রীয় স্বাস্থ্য পরিষেবার যে সমস্ত চিকিৎসক-আধিকারিক জনস্বাস্থ্য এবং জিডিএমও ক্যাডারে কাজ করেন, তাঁরা অবসরগ্রহণের এই বর্ধিত সময়সীমার আওতায় আসবেন।
এছাড়াও, যে সমস্ত চিকিৎসক-আধিকারিক ব্যক্তিগতভাবে কোনরকম প্র্যাক্টিসের সঙ্গে যুক্ত নন, তাঁরাও এর আওতায় পড়বেন।
সরকারি এই সিদ্ধান্ত গ্রহণের ফলে একদিকে যেমন রোগীদের ক্ষেত্রে চিকিৎসা ও স্বাস্থ্য পরিষেবার সুযোগ আরও ভালোভাবে পৌঁছে দেওয়া যাবে, অন্যদিকে তেমনই কেন্দ্রীয় সরকারের মেডিক্যাল কলেজগুলিতে পঠনপাঠনের বিষয়টিও আরও উন্নত হয়ে উঠবে।
এছাড়াও, স্বাস্থ্য পরিষেবার সুযোগ সম্প্রসারণের লক্ষ্যে জাতীয় স্বাস্থ্য কর্মসূচির দক্ষ রূপায়ণও সম্ভব হয়ে উঠবে।
PG/SKD/DM/….
