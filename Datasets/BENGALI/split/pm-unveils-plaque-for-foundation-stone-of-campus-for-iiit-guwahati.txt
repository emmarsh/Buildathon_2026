ইতিহাসে প্রমাণিত যে জ্ঞানই হল বিশ্বের মূল চালিকাশক্তি।
এই বিশেষ ক্ষেত্রটিতে ভারত এক নেতৃস্থানীয় ভূমিকা পালন করে এসেছে।
একুশের শতকটি চিহ্নিত হতে চলেছে জ্ঞানের শতক রূপে।
আজ গুয়াহাটিতে এক আই আই টি প্রতিষ্ঠানের শিলান্যাস অনুষ্ঠানে প্রস্তরফলক উন্মোচনকালে একথা বলেন প্রধানমন্ত্রী শ্রী নরেন্দ্র মোদী।
তিনি বলেন, ভৌগোলিক দিক থেকে ভারত দেশের তরুণতম একটি রাষ্ট্র।
এদেশে রয়েছে তারুণ্যের শক্তি ও উৎসাহ ভরা বহু স্বপ্ন।
আমাদের সামনে এখন এক নতুন চ্যালেঞ্জ উপস্থিত।
বিশ্বে আরও একবার নেতৃস্থানীয় ভূমিকা পালনের সময় এখনই।
প্রধানমন্ত্রী বলেন, বিশ্ব অর্থনীতিতে প্রতীয়মান যে ভারত হল বিশ্বে দ্রুততম গতিতে গড়ে ওঠা এক বৃহৎ অর্থনীতির দেশ।
দেশের তরুণ সমাজের কথা চিন্তা করে সরকার বেশ কয়েকটি উদ্যোগ গ্রহণ করেছে।
প্রসঙ্গত, দক্ষতা উন্নয়ন প্রকল্প, ‘মেক ইন ইন্ডিয়া’ কর্মসূচি এবং ‘স্টার্ট আপ’ আন্দোলনের কথাও উল্লেখ করেন প্রধানমন্ত্রী।
তিনি বিশেষভাবে গুরুত্ব দেন বৈদ্যুতিন ও প্রতিরক্ষার সাজসরঞ্জাম উৎপাদনের ওপর।
এই ক্ষেত্রটিকে তিনি বিশেষ অগ্রাধিকারপ্রাপ্ত বলে চিহ্নিত করেন।
শিলান্যাস অনুষ্ঠানে আই আই টি, এন আই টি এবং কেন্দ্রীয় বিশ্ববিদ্যালয়ের ছাত্রছাত্রীদের এক সমাবেশে ভাষণ দিচ্ছিলেন প্রধানমন্ত্রী।
PG/SKD/DM
