প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা গরু বাছুরের সুরক্ষা, বিকাশ এবং সংরক্ষণের জন্য রাষ্ট্রীয় কামধেনু আয়োগ প্রতিষ্ঠায় অনুমোদন দিয়েছে।
এই আয়োগ প্রতিষ্ঠার ফলে দেশে গবাদি পশুর সংরক্ষণ, সুরক্ষা এবং বিকাশে গতি আসবে এবং দেশীয় গবাদি পশু শাবকের বিকাশ এবং সংরক্ষণেও সহায়ক হবে।
এরফলে, গবাদি পশুপালন ক্ষেত্রেরও বিকাশ ঘটবে।
ছোট ও প্রান্তিক কৃষকরাও এরফলে উপকৃত হবেন।
এই আয়োগ, গোপালন ও জৈব সার, জৈব গ্যাস প্রভৃতির সঙ্গে যুক্ত বিজ্ঞান, কৃষি বিশ্ববিদ্যালয় বা কেন্দ্রীয় রাজ্যসরকারি সংস্হাগুলিকে একযোগে কাজ করতে সাহায্য করবে।
প্রসঙ্গত, এই আয়োগ সৃষ্টির ফলে দেশে গো-সংরক্ষণ এবং সংশ্লিষ্ট বিকাশমূলক কর্মসূচি সংক্রান্ত নীতিকাঠামো সৃষ্টি করা যাবে এবং একইসঙ্গে গৃহপালিত পশুর কল্যাণে যথাযথ আইন প্রণয়ন করাও সম্ভব হবে।
উল্লেখ্য, ২০১৯-২০-র কেন্দ্রীয় বাজেটে এই আয়োগ গঠনের কথা ঘোষণা করা হয়।
CG/SSS/NS
