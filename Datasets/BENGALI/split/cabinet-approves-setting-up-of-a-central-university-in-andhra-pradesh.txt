কেন্দ্রীয় মন্ত্রিসভা অন্ধ্রপ্রদেশের অনন্তপুর জেলার জানথালুরু গ্রামে ‘অন্ধ্রপ্রদেশ কেন্দ্রীয় বিশ্ববিদ্যালয়’ নামে একটি কেন্দ্রীয় বিশ্ববিদ্যালয় স্হাপনে নীতিগতভাবে সম্মতি দিয়েছে।
নতুন দিল্লিতে ১৬ মে বুধবার প্রধানমন্ত্রীর পৌরহিত্যে অনুষ্ঠিত কেন্দ্রীয় মন্ত্রিসভার বৈঠকে এই সিদ্ধান্ত অনুমোদিত হয়।
বিশ্ববিদ্যালয় স্হাপনের জন্য প্রথম পর্যায়ে খরচ হিসাবে ৪৫০ কোটি টাকা মঞ্জুর করা হয়েছে।
অস্হায়ী ক্যাম্পাস থেকে এই বিশ্ববিদ্যালয়ের কাজকর্ম পরিচালনার প্রস্তাবও অনুমোদন করেছে করেছে কেন্দ্রীয় মন্ত্রিসভা।
২০০৯ সালের কেন্দ্রীয় অধিনিয়মে প্রয়োজনীয় সংশোধনের মাধ্যমে ২০১৮-১৯ শিক্ষাবর্ষ থেকে পঠন-পাঠন চালুর ব্যাপারে মন্ত্রীসভার অনুমোদন মিলেছে।
প্রস্তাবিত বিশ্ববিদ্যালয়ের পরিচালন পর্ষদ গঠিত না হওয়া পর্যন্ত অন্য একটি কেন্দ্রীয় বিশ্ববিদ্যালয় ঐ কাজকর্ম দেখভাল করবে।
এই বিশ্ববিদ্যালয় স্হাপনের ফলে উচ্চশিক্ষা ক্ষেত্রে আঞ্চলিক বৈষম্য দুর করা সম্ভব হবে।
সেইসঙ্গে, ২০১৪-র অন্ধ্রপ্রদেশ পুর্নগঠন আইন কার্যকর করার বিষয়টি সুগম হবে।
CG /BD/NS/
