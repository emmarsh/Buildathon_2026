ওয়াশিংটন ডিসি-র ভারতীয় বংশোদ্ভূতদের এক অনুষ্ঠানে রবিবার যোগ দেন মার্কিন যুক্তরাষ্ট্রসফররত ভারতের প্রধানমন্ত্রী শ্রী নরেন্দ্র মোদী।
তিনি সেখানকার ভারতীয়দের সঙ্গেমিলিত হন এক আলাপচারিতায়।
প্রধানমন্ত্রীবলেন, ভারত থেকে কোন সুসংবাদ এসে পৌঁছলে প্রবাসী ভারতীয়রা উল্লসিত হন।
কারণ তাঁরাভারতকে উন্নয়নের এক নতুন মাত্রায় দেখতে আগ্রহী ।
মার্কিনঅর্থনীতিতে প্রবাসী ভারতীয়দের সক্রিয় ভূমিকারও সপ্রশংস উল্লেখ করেন তিনি।
শ্রীমোদী বলেন, ভারতবাসীরা এখন একদিকে যেমন নতুন নতুন সুযোগের সদ্ব্যবহার করতে পারছেন,অন্যদিকে তেমনই তাঁরা স্বাদ পেয়েছেন এক নতুন পরিবেশেরও।
তাঁরা যে অচিরেই ভারতে একযুগান্তকারী পরিবর্তন ঘটাতে চলেছেন, সে বিষয়েও প্রধানমন্ত্রী তাঁর আস্থা ও দৃঢ়বিশ্বাসের কথা ব্যক্ত করেন।
প্রসঙ্গত তিনি উল্লেখ করেন যে গত তিন বছরে কেন্দ্রীয়সরকারের বিরুদ্ধে দুর্নীতির বিন্দুমাত্র অভিযোগ নেই।
দুর্নীতিমোকাবিলায় প্রযুক্তির ভূমিকা প্রসঙ্গে শ্রী মোদী বলেন যে প্রত্যক্ষ সুফলহস্তান্তরের মাধ্যমে ভর্তুকি সহায়তা পৌঁছে দেওয়া হচ্ছে সঠিক ও ন্যায্য গ্রাহকেরকাছে।
এর ফলে, সার্বিক ব্যবস্থায়যাবতীয় ফাঁকফোকরও বন্ধ করে দেওয়া সম্ভব হয়েছে।এলপিজি-র ওপর দেশের যে সমস্ত পরিবার ভর্তুকি সহায়তা প্রত্যাহার করে নিয়েছেন তাঁদেরসাধুবাদ জানিয়ে প্রধানমন্ত্রী বলেন যে এর ফলে দেশের ৫ কোটি দরিদ্র পরিবারে এলপিজি সংযোগদানেরব্যবস্থা আরও প্রশস্ত হয়েছে।
তিনি বলেন, “এক উন্নত ভারতের কথা আমি যখন চিন্তা করি,তখন আমার মানসচক্ষে ভেসে ওঠে এক সুস্থ ভারতের চিত্র।
বিশেষত, দেশের মহিলা ওশিশুদের সুস্থ থাকার কথা চিন্তা করি আমি।”
প্রধানমন্ত্রীবলেন, প্রযুক্তিচালিত প্রশাসনিক ব্যবস্থার মাধ্যমে জন্ম নিতে চলেছে এক নতুন ভারত।সঠিক নীতি অনুসরণ করলে এবং সুপ্রশাসন নিশ্চিত করা সম্ভব হলে ভারতবাসীরআশা-আকাঙ্ক্ষা সফল হতে বাধ্য।
সন্ত্রাসেরপ্রসঙ্গও এদিন উঠে আসে প্রধানমন্ত্রীর বক্তব্যে।
তিনি বলেন, সন্ত্রাসবাদের হুমকিসম্পর্কে সমগ্র বিশ্বই এখন সচেতন।
ভারতের সাম্প্রতিক সার্জিকাল স্ট্রাইকের কথাওতিনি এ প্রসঙ্গে তুলে ধরেন।
ভারতেরবিদেশ মন্ত্রকের ভূমিকা ও কাজকর্মের ভূয়সী প্রশংসা করেন প্রধানমন্ত্রী।
বিশেষত, বিপন্নমানুষের সাহায্যে কেন্দ্রীয় বিদেশ মন্ত্রী শ্রীমতী সুষমা স্বরাজ সর্বদাই যেভাবেএগিয়ে আসেন, তারও সপ্রশংস উল্লেখ করেন তিনি।
PG/SKD/DM
