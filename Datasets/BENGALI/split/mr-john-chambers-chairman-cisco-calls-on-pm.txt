সিসকো-র চেয়ারম্যান মিঃ জন চেম্বার্স আজ সাক্ষাৎ করেন প্রধানমন্ত্রী শ্রী নরেন্দ্র মোদীর সঙ্গে।
সাক্ষাৎকারকালে দেশের ডিজিটাল কর্মসূচির দ্রুত রূপায়ণে সিসকো-র প্রস্তাব ও পরিকল্পনার বিষয়টি সম্পর্কে প্রধানমন্ত্রীকে অবহিত করেন মিঃ চেম্বার্স।
‘ডিজিটাল ইন্ডিয়া‘, ‘স্কিল ইন্ডিয়া’, ‘মেক ইন ইন্ডিয়া’, ‘স্টার্ট আপ ইন্ডিয়া’, ‘স্মার্ট নগরী’ এবং ‘সাইবার নিরাপত্তা’ সংক্রান্ত কর্মসূচি রূপায়ণে প্রধানমন্ত্রীর চিন্তাভাবনা ও উদ্যোগের সঙ্গে সিসকো-র প্রস্তাব ও পরিকল্পনাগুলি সম্পৃক্ত বলে মন্তব্য করেন চেয়ারম্যান জন চেম্বার্স।
সিসকো-র এই উদ্যোগের বিশেষ প্রশংসা করে প্রধানমন্ত্রী বলেন, ভর্তুকি সহায়তাদানের ক্ষেত্রে যাবতীয় ফাঁকফোকর দূর করা সম্ভব হয়েছে ডিজিটাল প্রযুক্তি প্রয়োগের মাধ্যমে।
সাইবার নিরাপত্তা ক্ষেত্রে সহযোগিতার সম্ভাব্য দিকগুলি সম্পর্কে তিনি আলোচনা করেন সিসকো-র চেয়ারম্যানের সঙ্গে।
সেইসঙ্গে, দূর-শিক্ষাপ্রসারের কাজে ডিজিটাল প্রযুক্তির সুফলের কথাও উঠে আসে প্রধানমন্ত্রীর বক্তব্যে।
PG/SKD/DM/S
