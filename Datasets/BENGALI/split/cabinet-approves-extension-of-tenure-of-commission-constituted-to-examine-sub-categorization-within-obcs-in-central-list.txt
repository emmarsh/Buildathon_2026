কেন্দ্রীয় তালিকায় অন্যান্য অনগ্রসর শ্রেণীর মধ্যে উপশ্রেণীভুক্তকরণের বিষয়গুলি খতিয়ে দেখার জন্য গঠিত কমিটির মেয়াদ বৃদ্ধিতে কেন্দ্রীয় মন্ত্রিসভার অনুমোদন মিলেছে।
প্রধানমন্ত্রীর পৌরহিত্যে কেন্দ্রীয় মন্ত্রিসভার বুধবারের (১৩ জুন) বৈঠকে এ বিষয়ে সিদ্ধান্ত হয়।
বিভিন্ন অনগ্রসর শ্রেণী ও সম্প্রদায়ের সঙ্গে যুক্ত বিষয়গুলি নিয়ে গঠিত ঐ কমিটি সংশ্লিষ্ট সব পক্ষ যেমন- রাজ্য সরকার, রাজ্য অনগ্রসর শ্রেণী কমিশন, বিভিন্ন সাম্প্রদায়িক সংগঠন ও সাধারণ মানুষের সঙ্গে বিস্তারিত আলাপ-আলোচনা ও বৈঠক করেছে।
এছাড়াও, ঐ কমিশন উচ্চশিক্ষা প্রতিষ্ঠানগুলিতে অধ্যয়নরত অনগ্রসর শ্রেণীর জাতিভিত্তিক ছাত্রছাত্রীর সংখ্যার পাশাপাশি কেন্দ্রীয় সরকারি দপ্তর, রাষ্ট্রায়ত্ব সংস্হা, রাষ্ট্রায়ত্ব ব্যাঙ্ক ও আর্থিক প্রতিষ্ঠানগুলিতে নিয়োগ সংক্রান্ত জাতিভিত্তিক তথ্য রেকর্ড করেছে।
সংগৃহীত তথ্য আরও বিস্তারিতভাবে যাচাই করার জন্য কমিশন তার মেয়াদ আগামী ৩১ জুলাই পর্যন্ত বাড়ানোর আর্জি জানায়।
CG/BD/NS/…
