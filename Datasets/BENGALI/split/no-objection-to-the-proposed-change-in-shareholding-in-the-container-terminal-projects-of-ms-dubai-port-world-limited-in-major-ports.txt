প্রধানমন্ত্রী শ্রী নরেন্দ্র মোদির পৌরহিত্যে বৃ্হস্পতিবার কেন্দ্রীয় মন্ত্রিসভা প্রধান প্রধান বন্দরগুলিতে ‘মেসার্স দুবাই পোর্ট ওয়ার্ল্ড (ডি পি ডব্লু) লিমিটেড’-এর ‘কন্টেইনার টার্মিনাল’ প্রকল্প সমূহে অংশীদারিত্বের ক্ষেত্রে প্রস্তাবিত পরিবর্তনে ‘নো অবজেকশন’-এর মঞ্জুরীর জন্য অনুমোদন দিয়েছে।
এই সিদ্ধান্ত বন্দর বিষয়ক ক্ষেত্রে ‘প্রত্যক্ষ বিদেশী বিনিয়োগ’ (এফ ডি আই) এবং বেসরকারি ক্ষেত্রের অংশগ্রহণকে উৎসাহিত করবে।
ডি পি ডব্লু ভারতে তার বন্দর পরিকাঠামোর মালিকানাকে সুদৃঢ় করার লক্ষ্যে ভারতে এই সংস্থার সহায়সম্পদ সমূহকে পুর্নগঠিত করতে প্রয়াস নিচ্ছে এবং সংস্থাটিকে ‘হিন্দুস্থান পোর্টস প্রাইভেট লিমিটেড’ (এইচ পি পি এল) নামে একটি একক পণ্যবাহী জাহাজ সংস্থায় রূপায়িত করতে চাইছে।
সরকার ডি পি ডব্লু-র দ্বারা প্রদত্ত পুনর্গঠনের প্রস্তাবে শর্ত সাপেক্ষে সম্মত হয়েছে।
শর্ত অনুযায়ী, এস পি ভি প্রকল্পের অংশভাগ অধিগ্রহণ করার পর অধিগৃহীত পণ্যবাহী জাহাজ সংস্থা ‘এইচ পি পি এল’-এর মোট নীট মূল্যমাণ ৮০ মিলিয়ন মার্কিন ডলারের চেয়েও বেশি হতে হবে।
ডিপিডব্লু-র প্রস্তাবে অনুমোদন দান দেশে প্রত্যক্ষ বিদেশী বিনিয়োগকে উৎসাহ যোগানোর পাশাপাশি বন্দর বিষয়ক ক্ষেত্রে বিনিয়োগ বান্ধব সম্পর্কেরও সংকেত দেবে।
এছাড়াও এই অনুমোদনের ফলে স্বচ্ছতা আরও বাড়বে এবং ভারতীয় আইন ও নিয়মাবলীসমূহ প্রতিপালনের বিষয়টি সহজ হবে।
SK/JC/SRC/DSC/AGT
