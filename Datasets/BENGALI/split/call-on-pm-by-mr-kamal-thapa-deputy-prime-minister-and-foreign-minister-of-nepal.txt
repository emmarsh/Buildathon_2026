নেপালের উপ-প্রধানমন্ত্রী ও বিদেশমন্ত্রী শ্রী কমল থাপা আজ প্রধানমন্ত্রী শ্রী নরেন্দ্র মোদির সাথে সৌজন্যমূলক সাক্ষাৎ করেন ।
নেপালের উপ-প্রধানমন্ত্রী ও বিদেশমন্ত্রী হিসাবে দায়িত্ব নেওয়ায় শ্রী থাপাকে অভিনন্দন জানিয়েছেন প্রধানমন্ত্রী শ্রী মোদি ।
একই সাথে নেপালের নবগঠিত সরকারের প্রতিও প্রধানমন্ত্রী শ্রী মোদি শুভেচ্ছা জানিয়েছেন।
শ্রী কমল থাপা নেপালের বর্তমান অবস্থা সম্পর্কে প্রধানমন্ত্রীকে অবহিত করেন।
প্রধানমন্ত্রী এদিনও বারবার বলেন যে, ভারতের একমাত্র আগ্রহ হচ্ছে নেপালকে ঐক্যবদ্ধ, অন্তর্ভুক্তিকৃত, সুস্থিত এবং সমৃদ্ধশালী দেখা এবং নেপালের জনগণের সাথে বন্ধুত্বের চিরাচরিত বন্ধন এবং আত্মীয়তা সুদৃঢ় করতে ভারত অঙ্গীকারবদ্ধ।
SC/JC/AGT
