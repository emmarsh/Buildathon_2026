হিন্দুস্তান ফার্টিলাইজার্স কর্পোরেশন লিমিটেডের (এইচএফসিএল) আর্থিক পুনর্গঠনের প্রস্তাবটি আজ অনুমোদিত হয় কেন্দ্রীয় মন্ত্রিসভার বৈঠকে।
আলোচনাকালে বৈঠকে নেতৃত্ব দেন প্রধানমন্ত্রী শ্রী নরেন্দ্র মোদী।
অন্যান্য বিষয়ের মধ্যে এইচএফসিএল-কে দেওয়া কেন্দ্রীয় সরকারের ১,৯১৬ কোটি ১৪ লক্ষ টাকার ঋণ মকুব করার প্রস্তাবও সর্বসম্মতিক্রমে গৃহীত হয়।
এছাড়াও, ঐ ঋণের ওপর যে ৭,১৬৩ কোটি ৩৫ লক্ষ টাকার ঋণ অনাদায়ী রয়েছে সেটিও মকুব করে দেয় কেন্দ্রীয় মন্ত্রিসভা।
বিহার রাজ্য বিদ্যুৎ উৎপাদন কোম্পানি লিমিটেডের (বিএসপিজিসিএল) ৫৬ একর জমি হস্তান্তরের প্রস্তাবটিও আজ অনুমোদিত হয় মন্ত্রিসভার বৈঠকে।
বারাউনি ইউনিটের দ্রুত পুনরুজ্জীবনে এইচএফসিএল-এর বকেয়া মিটিয়ে দেওয়ার লক্ষ্যেই মন্ত্রিসভার এই সিদ্ধান্ত।
প্রসঙ্গত উল্লেখ্য, গ্যাস অথরিটি অফ ইন্ডিয়া লিমিটেডের জগদীশপুর-হলদিয়া গ্যাস পাইপলাইনটি চালু রাখতে প্রয়োজনীয় বিদ্যুৎ যোগানের ক্ষেত্রে বারাউনি ইউনিটটিকে বিশেষভাবে কাজে লাগানো হবে।
PG/SKD/DM/
