ইন্ডিয়ান ফরেন সার্ভিসের প্রশিক্ষনাধীন ৩৯ জন আধিকারিক সোমবার প্রধানমন্ত্রী নরেন্দ্র মোদীর সঙ্গে দেখা করেন।
প্রশিক্ষণরত আধিকারিকদের প্রধানমন্ত্রী বিদেশে ভারতের সমৃদ্ধ ইতিহাস, সংস্কৃতি ও পরম্পরার বিষয়গুলি তুলে ধরার ওপর জোর দেন।
কেবল জাতীয় অগ্রাধিকারের বিষয়েই নয়, ভবিষ্যতে জাতীয় উন্নয়নের প্রয়োজনীয়তার সময়েও তাঁদের সমান সতর্ক ও সজাগ থাকতে বলেন প্রধানমন্ত্রী।
প্রশিক্ষণরত আধিকারিকদের প্রযুক্তি সম্পর্কে আরও বেশি সচেতন হওয়ার পরামর্শ দেন তিনি।
বিভিন্ন দেশের সরকার ও প্রবাসী ভারতীয়দের সঙ্গেও নিরন্তর যোগাযোগ রেখে চলার কথা বলেন তিনি।
বিদেশি রাষ্ট্রের সঙ্গে সম্পর্ক গঠনের ক্ষেত্রে প্রবাসী ভারতীয়রা গুরুত্বপূর্ণ ভূমিকা নিয়ে থাকেন বলে প্রধানমন্ত্রী উল্লেখ করেন।
ফরেন সার্ভিস ইন্সটিটিউটে প্রশিক্ষণাধীন ভুটানের দুই কূটনীতিকও প্রতিনিধিদলে ছিলেন।
CG/BD/SB
