প্রধানমন্ত্রী শ্রী নরেন্দ্র মোদীর পৌরহিত্যে বুধবার কেন্দ্রীয় মন্ত্রিসভার বৈঠকে ভারতের ইন্সটিটিউট অফ্ চাটার্ড অ্যাকাউন্ট্যান্স অফ ইন্ডিয়া (আইসিএআই) এবং সৌদি আরবের সংগঠন সার্টিফায়েড পাবলিক অ্যাকাউন্ট্যান্স (এসওসিপিএ)-এর মধ্যে ২০১৪-য় সাক্ষরিত সমঝোতাপত্র পুনর্নবীকরণের (মউ) বিষয়টি অনুমোদন করেছে।
সেইসঙ্গে, ঐ সমঝোতাপত্রের পুনর্নবীকরণেও সায় দিয়েছে।
এর ফলে ঐ দুই প্রতিষ্ঠানের মধ্যে কর্পোরেট প্রশাসন, কারিগরি গবেষণা ও পরামর্শ, গুনমান নিশ্চয়তা, বৈদেশিক হিসাব-নিকাশ, ইসলামিক ফাইন্যান্স, পেশাদারিত্বের অগ্রগতি অব্যাহত রাখার মতো বিভিন্ন বিষয়ে পারস্পরিক সহযোগিতার ক্ষেত্র আরও প্রশস্ত হবে।
আইসিএআই-এর সদস্য, প্রতিষ্ঠান এবং ছাত্রছাত্রীদের সুবিধার্থে পারস্পরিক স্বার্থ-সংশ্লিষ্ট ক্ষেত্রে একযোগে কাজ করার লক্ষ্যেই এই সমঝোতাপত্র সাক্ষরিত হয়।
এই সমঝোতাপত্র সাক্ষরের ফলে আইসিএআই-এর সদস্যদের পেশাদারি দক্ষতা বাড়ানোর সুযোগ পাওয়া যাবে।
একইসঙ্গে স্হানীয় পেশাদারদের দক্ষতা বাড়ানোর ক্ষেত্রেও আইসিএআই-এক গুরুত্বপূর্ণ প্রতিষ্ঠান হয়ে উঠবে।
হিসাব-নিকাশ সংক্রান্ত পেশার মান ও এর মর্যাদা বাড়াতেও এই সমঝোতাপত্রটি আইসিএআই-কে সাহায্য করবে।
উল্লেখ করা যেতে পারে, জেড্ডা, রিয়াধ ও সৌদি আরবকে নিয়ে পূর্বাঞ্চলীয় প্রদেশে আইসিএআই-এর তিনটি চ্যাপ্টার বা শাখা রয়েছে, যেখানে ২০০ জনেরও বেশি সদস্য বিভিন্ন পেশায় যুক্ত রয়েছেন।
CG/BD/NS/…
