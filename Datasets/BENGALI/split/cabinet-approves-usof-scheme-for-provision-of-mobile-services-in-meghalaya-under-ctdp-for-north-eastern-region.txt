মেঘালয়ে উন্নত মোবাইল পরিষেবা দিতে উত্তর পূর্বাঞ্চলের জন্য একটি সুসংহত টেলি যোগাযোগ উন্নয়ন নীতি (সিটিডিপি) রূপায়নের বিষয়টি কেন্দ্রীয় মন্ত্রিসভা মঞ্জুর করেছে।
নতুন দিল্লিতে প্রধানমন্ত্রী নরেন্দ্র মোদীর পৌরহিত্যে গত বুধবার (২৩ মে) মন্ত্রিসভার বৈঠকে বিষয়টি অনুমোদিত হয়।
এই প্রকল্প রূপায়নে আনুমানিক ৩ হাজার ৯১১ কোটি টাকা খরচ ধরা হয়েছে।
সার্বজনিক পরিষেবা ঋণ তহবিল থেকে ঐ খরচ মেটানো হবে।
উল্লেখ করা যেতে পারে, ২০১৪-র ১০ই সেপ্টেম্বর কেন্দ্রীয় মন্ত্রিসভার বৈঠকে উত্তর পূর্বাঞ্চলের এই প্রকল্পটি রূপায়নের জন্য ৫ হাজার ৩৩৬ কোটি ১৮ লক্ষ টাকা মঞ্জুর করা হয়েছিল।
বর্তমানে এই প্রকল্প রূপায়নের খরচ বেড়ে ৮ হাজার ১২০ কোটি ৮১ লক্ষ টাকা হয়েছে।
এই প্রকল্প রূপায়নের ফলে মেঘালয়ে মোবাইল পরিষেবা নেই এমন সুনির্দিষ্ট কিছু এলাকায় টু জি ও ফোর জি পরিষেবা শুরু করা সম্ভব হবে।
একইসঙ্গে, ঐ রাজ্যের জাতীয় মহাসড়ক বরাবর টু জি ও ফোর জি পরিষেবাও পাওয়া যাবে।
CG/BD/NS/…
