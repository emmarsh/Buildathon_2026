স্বচ্ছ ভারত কর্মসূচি (গ্রামীণ) রূপায়ণে ২০১৮-১৯ অর্থ বছরে বাজেট অতিরিক্ত ১৫ হাজার কোটি টাকার সহায়সম্পদ সংগ্রহ এবং পূর্বতন আন্তর্জাতিক পানীয় জলের গুণমান সম্পর্কিত কেন্দ্রটির নতুন নামকরণ জাতীয় পানীয় জল, স্বাস্থ্য ব্যবস্থা ও গুণমান সম্পর্কিত কেন্দ্র করার সিদ্ধান্ত অনুমোদন করল কেন্দ্রীয় মন্ত্রিসভা।
প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত মন্ত্রিসভার এক বৈঠকে আজ (পয়লা আগস্ট, ২০১৮), ২০১৮-১৯ অর্থ বছরে ন্যাবার্ডের মাধ্যমে স্বচ্ছ ভারত মিশন (গ্রামীণ) রূপায়ণের লক্ষ্যে বাজেটে অতিরিক্ত ১৫ হাজার কোটি টাকা সংগ্রহের প্রস্তাব অনুমোদিত হয়েছে।
অন্যদিকে, স্বচ্ছ ভারত মিশন (গ্রামীণ) তহবিলকে কাজে লাগানোর জন্য অনুমতি দেওয়া হবে জাতীয় পানীয় জল, স্বাস্থ্য ব্যবস্থা ও গুণমান সম্পর্কিত কেন্দ্রকে।
কেন্দ্রীয় মন্ত্রিসভার এই প্রস্তাব মঞ্জুরের ফলে স্বচ্ছ ভারত মিশন (গ্রামীণ)-এর আওতায় উপকৃত হবে দেশের দেড় কোটি গ্রামীণ পরিবার।
গ্রাম পঞ্চায়েতগুলিও কঠিন ও তরল বর্জ্য ব্যবস্থাপনার ক্ষেত্রে বিশেষ সুবিধা পাবে এই কর্মসূচি রূপায়ণের আওতায়।
গ্রামগুলিতে প্রকাশ্যে প্রাকৃতিক কাজকর্ম বন্ধ করতেও সংগৃহীত তহবিলকে কাজে লাগানো হবে বলে স্থির হয়েছে।
CG/SKD/DM/
