জাতীয় খনিজ নীতিটি বুধবার অনুমোদিত হল প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে।
নীতিটির মূল লক্ষ্য হল বেসরকারি ক্ষেত্রের সঙ্গে সহযোগিতা প্রসারের মাধ্যমে দেশে খনিজ অনুসন্ধান সংক্রান্ত কর্মপ্রচেষ্টাকে আরও জোরদার করে তোলা।
ভারতের খনিজ সম্পদের সর্বোচ্চ ব্যবহার নিশ্চিত করার লক্ষ্যে বিভিন্ন খনিজ পদার্থের পূর্ণ সম্ভাবনার অনুসন্ধান একান্ত জরুরি।
কারণ এর ফলে ভারতীয় অর্থনীতিতে বিভিন্ন ক্ষেত্রের অবদানও উল্লেখযোগ্যভাবে বৃদ্ধি পাবে।
জাতীয় খনিজ অনুসন্ধান নীতির প্রস্তাব ও সুপারিশগুলির বাস্তবায়নে শুরুতেই পাঁচ বছরের জন্য প্রয়োজন ২,১১৬ কোটি টাকা।
এই অর্থ কেন্দ্রীয় খনি মন্ত্রকের নিয়ন্ত্রণাধীন ভূ-তাত্ত্বিক সমীক্ষা বিভাগের বার্ষিক পরিকল্পনা বরাদ্দের অতিরিক্ত।
দেশের খনিজ ক্ষেত্রটি সার্বিক ও সামগ্রিকভাবে লাভবান হবে এই নীতি অনুসরণের ফলে।
PG/SKD/DM/S
