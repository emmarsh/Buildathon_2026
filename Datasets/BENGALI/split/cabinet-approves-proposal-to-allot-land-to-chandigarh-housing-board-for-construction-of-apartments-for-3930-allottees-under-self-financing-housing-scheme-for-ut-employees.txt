প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার বৈঠকে চন্ডীগড় আবাসন পর্ষদকে ৩৯৩০ জন প্রাপকের জন্য আবাসন নির্মাণে জমি বরাদ্দের প্রস্তাবে কেন্দ্রীয় মন্ত্রিসভার সায় মিলেছে।
তবে এই আবাসনগুলি কেন্দ্রশাসিত অঞ্চলের কর্মীদের জন্য নিজ অর্থে গৃহ নির্মাণ প্রকল্পের আওতায় নির্মিত হবে।
উল্লেখ করা যেতে পারে চন্ডীগড় প্রশাসনের কর্মীদের জন্য নিজ অর্থে গৃহ নির্মাণ সংক্রান্ত একটি প্রকল্প স্হানীয় প্রশাসন অনুমোদন করে।
সেই অনুসারে, কেন্দ্রশাসিত অঞ্চলের কর্মীদের জন্য ৩৯৩০টি আবাসন নির্মাণে ৭৩.৩ একর জমি সুনির্দিষ্ট করা হয়।
এই ৭৩.৩ একর জমির মধ্যে ১১.৮ একর জমি ইতিমধ্যেই চন্ডীগড় আবাসন পর্ষদের আওতায় এসেছে।
প্রস্তাব অনুযায়ী, বাকি ৬১.৫ একর সরকারি জমি চন্ডীগড় আবাসন পর্ষদকে দেওয়া হবে।
এই আবাসন নির্মাণ প্রকল্প রূপায়ণের জন্য নোডাল এজেন্সি হিসেবে চন্ডীগড় আবাসন পর্ষদকে দায়িত্ব দেওয়া হয়েছে।
চন্ডীগড় প্রশাসনের কর্মীদের আবাসন নির্মাণের জন্য ৯৯ বছরের লিজের ভিত্তিতে ঐ জমি দেওয়ার প্রস্তাব রয়েছে।
এই প্রকল্প রূপায়িত হলে প্রত্যক্ষ ও পরোক্ষভাবে ব্যাপক কর্মসংস্হানের সুযোগ সৃষ্টি হবে।
***
CG/BD/NS/…
