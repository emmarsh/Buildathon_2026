মোটর ভেহিকেল (সংশোধন) বিল, ২০১৬ অনুমোদন লাভ করল কেন্দ্রীয় মন্ত্রিসভার।
বুধবার প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত হয় এই বৈঠকটি।
প্রত্যেক বছর দেশে সড়ক দুর্ঘটনার সংখ্যা গড়ে ৫ লক্ষের মতো বলে প্রকাশএ সম্পর্কিত বিভিন্ন সমীক্ষায়।
এই সমস্ত দুর্ঘটনায় প্রাণ হারান দেড় লক্ষের মতো মানুষ।
আগামী পাঁচ বছরে সড়ক দুর্ঘটনার সংখ্যা এবং তাতে প্রাণহানির ঘটনা ৫০ শতাংশ কমিয়ে আনতে প্রতিশ্রুতিবদ্ধ কেন্দ্রীয় সরকার।
সড়ক নিরাপত্তার দিকে বিশেষ দৃষ্টিদিতে সড়ক পরিবহণ ও নিরাপত্তা বিলের খসড়া প্রস্তুত করা হয় এনডিএ সরকার ক্ষমতাসীনহওয়ার পর।
তবে এই বিষয়টিতে মতদানের ক্ষেত্রে দ্বিধা ও সংশয় রয়েছে অধিকাংশ রাজ্যেরই।
সড়ক নিরাপত্তার লক্ষ্যে এবং নাগরিক নিরাপত্তার স্বার্থে কেন্দ্রীয় সড়ক পরিবহণ ও মহাসড়ক মন্ত্রক বিভিন্ন রাজ্যের পরিবহণ মন্ত্রীদের নিয়ে একটি গোষ্ঠী গঠনকরে।
এর নেতৃত্বে ছিলেন রাজস্থানের পরিবহণ মন্ত্রী শ্রী ইউনুস খান।
বিভিন্ন সময়েঅনুষ্ঠিত এই গোষ্ঠীর তিনটি বৈঠকে মোট ১৮ জন পরিবহণ মন্ত্রী তিনটি অন্তর্বর্তীকালীন রিপোর্ট পেশ করেন।
তাঁরা তাতে সড়ক নিরাপত্তার স্বার্থে এবং সামগ্রিকভাবে পরিবহণের প্রেক্ষাপটে আমূল পরিবর্তন নিয়ে আসার সপক্ষে মত প্রকাশ করেন।
তাঁরা আরও বলেন যেএজন্য কেন্দ্রীয় সরকারের উচিত যত তাড়াতাড়ি সম্ভব মোটর ভেহিকেল আইনটিতে প্রয়োজনীয় সংশোধন আনা।
বিভিন্ন রাজ্যের পরিবহণ মন্ত্রীদের নিয়ে গঠিত এই গোষ্ঠীর সুপারিশ ক্রমে কেন্দ্রীয় সড়ক পরিবহণ ও মহাসড়ক কর্তৃপক্ষ মোটর ভেহিকেল (সংশোধন) বিল, ২০১৬ পেশ করেকেন্দ্রীয় মন্ত্রিসভার কাছে।
বুধবার এই বিলটিতে সম্মতি দিল কেন্দ্রীয় মন্ত্রিসভা।
PG/SKD/DM
