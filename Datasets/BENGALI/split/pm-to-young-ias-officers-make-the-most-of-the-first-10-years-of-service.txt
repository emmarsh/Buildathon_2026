তরুণ আই এ এস আধিকারিকদের কর্মজীবনের প্রথম দশটি বছর কঠোর পরিশ্রম করার পরামর্শ দিয়েছেন প্রধানমন্ত্রী শ্রী নরেন্দ্র মোদী।
ঐ সময়কালে দেশের জনসাধারণের কল্যাণে কাজ করার পূর্ণ সুযোগ তাঁদের রয়েছে বলে প্রধানমন্ত্রী জানিয়েছেন।
আজ প্রধানমন্ত্রী ২০১৩ ব্যাচের তরুণ আই এ এস আধিকারিকদের সঙ্গে এক আলাপ-আলোচনায় মিলিত হন।
এই আধিকারিকরা সহকারী সচিব হিসেবে কেন্দ্রীয় সরকারের কাজে প্রথম তিনটি মাস সম্পূর্ণ করেছেন।
এই ব্যাচটিই হল প্রথম যাঁরা কেন্দ্রীয় সরকারের বিভিন্ন দপ্তরে তাঁদের কর্মজীবন শুরু করলেন।
প্রধানমন্ত্রী বলেন, তরুণ আধিকারিকদের চিন্তাভাবনা ও দৃষ্টিভঙ্গীর সঙ্গে আগের প্রজন্মের মতপার্থক্য ঘটতে পারে।
কিন্তু, কঠোর পরিশ্রমের মধ্য দিয়ে এবং জনসাধারণকে সঙ্গে নিয়ে তাঁদের কাজ আরও এগিয়ে নিয়ে যেতে হবে।
সাফল্যের মূল চাবিকাঠি হল জনসাধারণের মধ্যে সংহতির মানসিকতা গড়ে তোলা।
তরুণ আধিকারিকরা মুদ্রা, সরকারি যোগাযোগ ব্যবস্থার উন্নয়ন, নাগরিককেন্দ্রিক পরিষেবা ব্যবস্থার দেখভাল, ‘এক ভারত – শ্রেষ্ঠ ভারত’, সয়েল হেল্‌থ কার্ড প্রকল্প এবং জাতীয় খনিজ অনুসন্ধান নীতি সম্পর্কে তাঁদের কাজকর্মের উল্লেখ করে নমুনা ও দৃষ্টান্ত তুলে ধরেন প্রধানমন্ত্রীর কাছে।
PG/SKD/DM/
