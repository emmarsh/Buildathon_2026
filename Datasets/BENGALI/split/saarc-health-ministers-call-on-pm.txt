নয়াদিল্লি, ০৮ এপ্রিল, ২০১৫ আজ সার্কভুক্ত দেশগুলির স্বাস্থ্য মন্ত্রীরা প্রধানমন্ত্রী শ্রী নরেন্দ্র মোদীর সঙ্গে দেখা করলেন।
আজ নয়াদিল্লিতে স্বাস্থ্য মন্ত্রীদের বৈঠকে যেসব বিষয়ে আলোচনা চলছে সেগুলি এবং সার্ক অঞ্চলকে পোলিওমুক্ত করার অভিপ্রায়ের বিষয়টি প্রধানমন্ত্রীকে তাঁরা জানালেন।
আধুনিক চিকিৎসা বিজ্ঞান ও স্বাস্থ্য পরিষেবার শ্রেষ্ঠ কাজগুলি একে অপরকে জানানো ও একত্রিতকরণের প্রয়োজনীয়তার ওপর প্রধানমন্ত্রী গুরুত্ব আরোপ করেন।
সার্কভুক্ত দেশগুলিতে তৃণমূল-স্তরে যে গবেষণা চলছে, সেগুলি যৌথভাবে পরিদর্শন করার উপদেশ দেন শ্রী মোদী।
মন্ত্রীরা উল্লেখ করেন যে, সার্ক অঞ্চলের বাসিন্দাদের জীবনধারার বিভিন্ন ক্ষেত্রে পরিবর্তন আনার জন্য স্বাস্থ্য ও শিক্ষার বিষয়গুলিতে বিশেষ নজর দিতে হবে।
রাষ্ট্রসঙ্ঘ যে ২১ জুন তারিখটিকে বিশ্ব যোগদিবস হিসেবে স্বীকৃতি দিয়েছে, তার জন্য প্রধানমন্ত্রীর উদ্যোগের প্রশংসা করেন মন্ত্রীরা।
তাঁরা বলেন, অসুখ-বিসুখ প্রতিরোধ যোগচর্চার মাধ্যমে সম্ভব।
