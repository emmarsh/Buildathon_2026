প্রধানমন্ত্রী শ্রী নরেন্দ্র মোদী কাতার-এর আমীর শেখ তামিম বিন হামাদ আল থানির সঙ্গে সোমবার এক বৈঠকে মিলিত হন।
কাতারের আমীর নয়াদিল্লিতে প্রধানমন্ত্রীর সঙ্গে সাক্ষাৎ করেন এবং তাঁকে কাতার সফরের আমন্ত্রণ জানান।
কাতারের আমীর-এর গত মার্চের ভারত সফরের উল্লেখ করে শ্রী মোদী বলেন, ঐ সফর দু’দেশের সম্পর্কে নতুন গতি সঞ্চার করেছে।
ভারত কাতারের সঙ্গে সম্পর্ককে বিশেষ গুরুত্ব দিয়ে থাকে বলে জানিয়ে প্রধানমন্ত্রী কাতারে বসবাসকারী ভারতীয়দের নিরাপত্তা ও তাদের স্বার্থরক্ষায় আমীরের গৃহীত ব্যবস্থাগুলির প্রশংসা করেন।
বাণিজ্য, বিনিয়োগ, নিরাপত্তা, প্রতিরক্ষা, সংস্কৃতি এবং মানুষে মানুষে যোগাযোগ প্রভৃতি ক্ষেত্রে দ্বিপাক্ষিক সহযোগিতা বাড়ানোর সম্পর্কেও উভয় নেতার মধ্যে আলোচনা হয়।
ভারতের অর্থনৈতিক বিকাশের অংশিদার হতে কাতারের আগ্রহের কথা সেদেশের আমীর পুনরায় ব্যক্ত করেন।
আঞ্চলিক শান্তি ও স্থিতিশীলতা বজায় রাখার ক্ষেত্রে কাতারের ভূমিকার ভূয়সী প্রশংসা করেন প্রধানমন্ত্রী।
তিনি কাতার সফরের আমন্ত্রণও গ্রহণ করেন।
PG/SB/S
