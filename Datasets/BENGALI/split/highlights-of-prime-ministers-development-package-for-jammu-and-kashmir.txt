প্রধানমন্ত্রী শ্রী নরেন্দ্র মোদি জম্মু কাশ্মীরের উন্নয়নের জন্য শনিবার ৮০,০০০ কোটি টাকার প্যাকেজ ঘোষণা করেছেন| এই প্যাকেজের উল্লেখযোগ্য অংশ নিম্নরূপ:
বন্যাত্রাণ, পুনর্নির্মাণ এবং বন্যা নিয়ন্ত্রণ—৭৮৫৪ কোটি টাকা
এর মধ্যে রয়েছে পরিকাঠামো এবং ক্ষতিগ্রস্ত বাড়িঘর পুনর্নির্মাণে জনগণকে আর্থিক সহায়তা; ব্যবসায়ী ও ছোট ব্যাপারিদের জীবিকার পুন:সংস্থান করা; ঝিলম নদী ও তার উপনদীগুলির জন্য সর্বাত্মক বন্যা নিয়ন্ত্রন পরিকল্পনা; এবং ঝিলম-তায়ি বন্যায় পুনর্নির্মাণ প্রকল্প;
সড়ক ও মহাসড়ক প্রকল্প—৪২,৬১১ কোটি টাকা
এর মধ্যে রয়েছে জোজিলা সুরঙ্গ নির্মাণ; জম্মু ও শ্রীনগরে অর্ধ চক্র সড়ক; উন্নত যোগাযোগের জন্য ভারত মালা’র অধীনে প্রকল্প গ্রহণ; এবং রাজ্যের গুরুত্বপূর্ণ মহাসড়ক ও অন্যান্য প্রকল্পের উন্নতিসাধন করা;
বিদ্যুৎ, নবীন ও পুনর্নবীকরণ শক্তি—১১,৭০৮ কোটি টাকা
এর মধ্যে রয়েছে বিদ্যুতের পরিকাঠামো ও সরবরাহ পদ্ধতির উন্নতিসাধন: সৌর বিদ্যুৎ; ছোট জলবিদ্যুৎ প্রকল্প|
স্বাস্থ্য—৪৯০০ কোটি টাকা
এর মধ্যে রয়েছে রাজ্যের রাজধানী শহরগুলিতে দু’টি এইমসের মত প্রতিষ্ঠান গড়ে তোলা, এবং হাসপাতাল ও প্রাথমিক স্বাস্থ্য কেন্দ্রগুলিতে পরিকাঠামো নির্মাণে সহায়তা|
মানব সম্পদ উন্নয়ন, দক্ষতা বিকাশ এবং ক্রীড়া—২৬০০ কোটি টাকা
এর মধ্যে রয়েছে জম্মুতে আই.আই.টি.
এবং আই.আই.এম.
স্থাপন; পাঁচ বছরে এক লক্ষ যুবক-যুবতিকে প্রশিক্ষণ দিতে হিমায়ত প্রকল্পের অধীনে উদ্যোগকে জোরদার করা, এবং ক্রীড়া পরিকাঠামোর উন্নতিসাধন করা|
কৃষি ও খাদ্য প্রক্রিয়াকরণ—৫২৯ কোটি টাকা
এর মধ্যে রয়েছে উদ্যানবিদ্যায় সহায়তা এবং হিমঘরের সুযোগ সৃষ্টি করা|
পর্যটন—২২৪১ কোটি টাকা
এর মধ্যে রয়েছে নতুন প্রকল্প ও পর্যটক পরিক্রমা ক্ষেত্র গ্রহণ, এবং ৫০টি পর্যটক গ্রাম|
নগরোন্নয়ন—২৩১২ কোটি টাকা
এর মধ্যে রয়েছে স্মার্ট সিটি ও স্বচ্ছ ভারত মিশনের অধীনে অর্থরাশি মঞ্জুর করা; এবং জম্মু ও কাশ্মীরের শহরগুলির পরিকাঠামোর জন্য অর্থ|
বাস্তুচ্যুত মানুষদের নিরাপত্তা ও কল্যাণ—৫২৬৩ কোটি টাকা
এর মধ্যে রয়েছে কাশ্মীরি অভিবাসীদের জন্য কর্মসংস্থান, ছাম্ব ও পাকিস্তান অধিকৃত কাশ্মীর থেকে আসা পরিবারদের পুনর্বাসন, গৃহ নির্মাণ এবং পাঁচটি ভারতীয় রিজার্ভ ব্যাটালিয়ন গঠনের অর্থ| জম্মু ও কাশ্মীরের যুবদের জন্য ভারতীয় রিজার্ভ ব্যাটালিয়ন ৪০০০ চাকরি দেবে|
পশমিনা উৎসাহদান প্রকল্প—৫০ কোটি টাকা
প্যাকেজের সর্বমোট অর্থ—৮০,০৬৮ কোটি টাকা
এই অর্থ প্রধানমন্ত্রীর জাতীয় ত্রাণ তহবিল থেকে প্রদেয় ৮৩৭ কোটি টাকা ও গত বছর রাজ্যের বন্যার পর দেওয়া ১০০০ কোটি টাকা সহ ইতোমধ্যেই প্রতিশ্রুত অর্থরাশির অতিরিক্ত|
SC/AD/S
