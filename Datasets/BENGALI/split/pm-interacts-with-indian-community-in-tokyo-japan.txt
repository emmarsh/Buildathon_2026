প্রধানমন্ত্রী শ্রী নরেন্দ্র মোদী আজ টোকিও-তে ভারতীয় সম্প্রদায়ের সঙ্গে এক আলাপচারিতায় অংশ নেন।
প্রধানমন্ত্রী তাঁর ভাষণে ভারত-জাপান অংশীদারিত্বপূর্ণ সম্পর্কের বিভিন্ন দিক তুলে ধরেন।
প্রধানমন্ত্রী তাঁকে উষ্ণ অভ্যর্থনা জানানোর জন্য জাপানের প্রধানমন্ত্রী শিনজো আবে এবং জাপানবাসীকে ধন্যবাদ জানান।
প্রবাসী ভারতীয়দের তিনি দীপাবলীর অগ্রিম শুভেচ্ছা জানান।
ভারতীয় সম্প্রদায়কে জাপানে ভারতের দূত বলে উল্লেখ করে শ্রী মোদী তাঁদের কাছে দেশের সঙ্গে সাংস্কৃতিক সম্পর্ক বজায় রাখার জন্য বিনিয়োগের আহ্বান জানান।
প্রধানমন্ত্রী গত চার বছরে সরকারের বিভিন্ন সাফল্যের উল্লেখ করে বলেন, ভারত আন্তর্জাতিক স্তরে বিভিন্ন দিকে বিশেষ উল্লেখযোগ্য ভূমিকা নিয়েছে।
অর্থনৈতিক ক্ষেত্রে জন ধন যোজনা, মোবাইল ও আধার – এই তিন পদক্ষেপ এবং ডিজিটাল লেনদেন মডেল সারা বিশ্বের প্রশংসা পেয়েছে।
প্রধানমন্ত্রী ভারতে বিশেষভাবে সফল মহাকাশ গবেষণার উল্লেখ করেন এবং ভারতে তৈরি রোবোটিক পরিকাঠামোর কথাও উল্লেখ করেন।
তিনি বলেন ‘মেক ইন ইন্ডিয়া’ কর্মসূচি ইলেক্ট্রনিক ও অটোমোবাইল সামগ্রী তৈরির ক্ষেত্রে ভারতকে আন্তর্জাতিক হাবে পরিণত করেছে।
প্রধানমন্ত্রী নতুন ভারত গঠনে জাপানের অবদানের ওপর জোর দেন।
ভারত ও জাপান সম্পর্কের উন্নয়নে অবিরাম কাজ করার জন্য তিনি ভারতীয় জনগণের প্রতি আহ্বান জানান।
উল্লেখ্য, দু’দিনের সফরে প্রধানমন্ত্রী শ্রী নরেন্দ্র মোদী এখন জাপানে।
****
CG/PM/SB…
