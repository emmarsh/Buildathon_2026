বিশ্ববিদ্যালয়ের সমাবর্তনের অর্থ কিন্তু শিক্ষার শেষ নয়, বরং, প্রতিটি মানুষের অন্তরে শিক্ষার ইচ্ছাকে সবসময় জাগিয়ে রাখতে হবে।
আজ বারাণসীর বেনারস হিন্দু বিশ্ববিদ্যালয়ে সমাবর্তন ভাষণ দিতে গিয়ে একথা বলেন প্রধানমন্ত্রী শ্রী নরেন্দ্র মোদী।
তিনি তাঁর ভাষণে বলেন, ছাত্রদের উচিত প্রতিকূল পরিস্থিতিতেও ধীর, স্থির ও শান্ত থেকে পরিস্থিতির মোকাবিলা করা।
দেশে এবং দেশের বাইরে যে সমস্ত চ্যালেঞ্জ ও সমস্যা রয়েছে তার মোকাবিলা ও সমাধানে ছাত্রদের উচিত উদ্ভাবনের পথ অবলম্বন করা।
প্রসঙ্গত, বিশ্ব উষ্ণায়ন এবং সৌর জ্বালানির কথা উল্লেখ করেন শ্রী নরেন্দ্র মোদী।
আজ বেনারস হিন্দু বিশ্ববিদ্যালয়ের শতবার্ষিক সমাবর্তন অনুষ্ঠানে প্রধানমন্ত্রীর বিশেষ অতিথিরূপে উপস্থিত ছিল সন্নিহিত এলাকার সরকার পরিচালিত বিভিন্ন স্কুলের ছেলে-মেয়েরা।
অনুষ্ঠানে পদক বিজয়ীদের তিনি পরামর্শ দেন স্কুলের ঐ ছাত্রছাত্রীদের সঙ্গে মত বিনিময়ের জন্য যাতে, তারাও জীবনে সাফল্য অর্জনে উদ্বুদ্ধ ও অনুপ্রাণিত হয়ে ওঠে।
বেনারস হিন্দু বিশ্ববিদ্যালয়ের প্রতিষ্ঠাতা মহাত্মা মদন মোহন মালব্য-র স্মৃতির প্রতি শ্রদ্ধা নিবেদন করে প্রধানমন্ত্রী বলেন, মদন মোহন মালব্য ছিলেন একজন ভবিষ্যৎদ্রষ্টা।
তাঁর লক্ষ্য ছিল জাতি গঠনের কাজে সাধারণ মানুষের মধ্যে জ্ঞান ও মূল্যবোধ জাগিয়ে তোলা।
SSS/SKD/DM/
