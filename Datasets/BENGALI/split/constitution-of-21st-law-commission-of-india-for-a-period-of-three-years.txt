বুধবার প্রধানমন্ত্রী শ্রী নরেন্দ্র মোদির পৌরহিত্যে কেন্দ্রীয় মন্ত্রীসভার বৈঠকে দেশের ২১তম আইন কমিশন গঠনে অনুমতি দিয়েছে ।এই কমিশন আগামী তিন বছরের জন্য অর্থাৎ ১ সেপ্টেম্বর, ২০১৫ থেকে ৩১ আগষ্ট, ২০১৮ পর্যন্ত কাজ বহাল থাকবে | এই ২১-তম আইন কমিশনে পূর্ণ সময়ের জন্য একজন চেয়ারপার্সন এবং সদস্য সচিব সহ পূর্ণ সময়ের জন্য চার জন সদস্য থাকবেন ।এছাড়া, আইন বিষয়ক দপ্তরের সচিব ও পরিষদীয় দপ্তরের সচিব পদাধিকারবলে ওই কমিশনের সদস্য হবেন এবং সর্বাধিক পাঁচ জন আংশিক সময়ের জন্য সদস্য হিসাবে কমিশনে যুক্ত থাকবেন।
কেন্দ্রীয় সরকারের পরামর্শক্রমে অথবা স্বত:প্রণোদিতভাবে এই কমিশন আইন বিষয়ক সংস্কারের জন্য আইন সংক্রান্ত গবেষণা এবং বর্তমানে চালু আইনগুলি পর্যালোচনা করার কাজ করবে।দ্রুত বিচার কার্য সমাধা করা সহ বিচার ব্যবস্থার সংস্কারের জন্যও পর্যালোচনা করবে এই কমিশন।এছাড়া, বর্তমান সময়ের নিরিখে অপ্রাসঙ্গিক আইনগুলি চিহ্নিত করা এবং সেগুলি বাতিল করার সুপারিশ করা সহ সংবিধানের প্রস্তাবনার উদ্দেশ্যাবলী পূরণে এবং নির্দেশাত্মক নীতির রূপায়নে প্রয়োজনীয় আইন প্রনয়নে সুপারিস করবে | আইন ও বিচার ব্যবস্থা সংক্রান্ত বিভিন্ন বিষয়ে সরকার আইন ও বিচার মন্ত্রকের মাধ্যমে কমিশনের দৃষ্টিভঙ্গী জানতে চাইলে সেসম্পর্কে কমিশন সরকারকে অবহিত করবে |
SC/JC/DSC/AGT
