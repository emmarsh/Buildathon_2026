পুণে মেট্রো রেল প্রকল্পের প্রথম পর্যায়ের কাজে অনুমোদন দিল কেন্দ্রীয়মন্ত্রিসভা।
বুধবার এখানে প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিতমন্ত্রিসভার বৈঠকে ১১,৪২০ কোটি টাকার সমগ্র মেট্রো রেল প্রকল্পটিতে ছাড়পত্র দেওয়াহয়।
পুণে মেট্রো রেল করিডরের মোট দৈর্ঘ্য হবে ৩১.২৫৪ কিলোমিটার।
প্রথম পর্যায়ে কাজহবে পিপড়ি চিঞ্চওয়াড় পুর এলাকা থেকে স্বর্গগেট পর্যন্ত।
এই অংশটির দৈর্ঘ্য ১৬.৫৮৯কিলোমিটার।
দ্বিতীয় পর্যায়ের দৈর্ঘ্য হল ১৪.৬৬৫ কিলোমিটার যা পুরোপুরি মাটির ওপরদিয়ে যাবে।
এই পর্যায়ে রেল চলবে বনজ থেকে রামওয়াড়ি পর্যন্ত।
প্রথম পর্যায়ের কাজেমাটির তলায় রেলপথ তৈরি হবে ৫.০১৯ কিলোমিটার দৈর্ঘ্য বরাবর এবং মাটির ওপরে থাকবে১১.৫৭ কিলোমিটার রেল লাইন।
দুটি পর্যায়ের নির্মাণ কাজ সম্পূর্ণ হলে পুণেশহরাঞ্চলের ৫০ লক্ষের মতো অধিবাসী উপকৃত হবেন।
কাজ শুরুর দিন থেকে পরবর্তী পাঁচবছরের মধ্যে সমগ্র প্রকল্পের কাজ সম্পূর্ণ করার পরিকল্পনা করা হয়েছে।
পুণে মেট্রো রেল প্রকল্পের রূপায়ণের দায়িত্ব মহারাষ্ট্র মেট্রো রেলকর্পোরেশন লিমিটেডের।
ভারত সরকারের সঙ্গে অংশীদারিত্বের ভিত্তিতে রাষ্ট্রায়ত্ত এইসংস্থাটি ৫০ শতাংশ নির্মাণের ব্যয়ভার গ্রহণ করবে বলে স্থির হয়েছে।
PG/SKD/DM/…
