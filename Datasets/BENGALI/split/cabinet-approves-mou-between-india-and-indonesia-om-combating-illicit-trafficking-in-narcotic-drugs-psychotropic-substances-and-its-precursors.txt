প্রধানমন্ত্রীর পৌরহিত্যে কেন্দ্রীয় মন্ত্রিসভার বৈঠকে ভারত ও ইন্দোনেশিয়ার মধ্যে অবৈধ মাদক পাচার ও ঐ জাতীয় অন্যান্য উপাদানের চোরাচালান রোধে এক সমঝোতাপত্র বা মউ স্বাক্ষরে অনুমতি মিলেছে।
এই মউ স্বাক্ষরের ফলে অবৈধ মাদক চোরাচালান প্রতিরোধে পারস্পরিক সহযোগিতা গড়ে উঠবে।
দু’দেশের মধ্যে মউ স্বাক্ষরের দিন থেকেই চোরাচালন প্রতিরোধের বিষয়টি কার্যকর হবে।
এই সমঝোতাপত্রটি আগামী পাঁচ বছর কার্যকর থাকবে।
স্বাক্ষরিত সমঝোতা অনুযায়ী দুই দেশ তথ্য ও নথিপত্র আদান-প্রদান করবে।
সেইসঙ্গে, তথ্যের গোপনীয়তাও বজায় রাখবে।
উল্লেখ করা যেতে পারে, ভারত ইতিমধ্যেই ৩৭টি দেশের সঙ্গে মাদক চোরাচালান প্রতিরোধে একই ধরণের চুক্তি স্বাক্ষর করেছে।
CG/BD/SB
