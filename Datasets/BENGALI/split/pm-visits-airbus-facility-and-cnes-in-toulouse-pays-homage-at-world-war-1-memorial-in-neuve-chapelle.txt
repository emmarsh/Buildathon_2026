নয়াদিল্লি, ১২ এপ্রিল, ২০১৫ প্রধানমন্ত্রী শ্রী নরেন্দ্র মোদী শনিবার তুলুজ-এ এয়ারবাস কারখানা পরিদর্শন করেন।
এয়ারবাস সংস্থার সঙ্গে যে সকল ভারতীয় সংস্থা যুক্ত রয়েছে, সে সম্পর্কেও তাঁকে অবহিত করা হয়।
এয়ারবাস সংস্থার ভারতীয় কর্মীদের সঙ্গে তিনি মতবিনিময় করেন।
প্রধানমন্ত্রী এরপর, তুলুজ – এ অবস্থিত ন্যাশনাল সেন্টার ফর স্পেস স্টাডিজও পরিদর্শন করেন।
তিনি সেখানে ভারতীয় বংশোদ্ভূত স্নাতকোত্তর স্তরের ছাত্রছাত্রীদের সঙ্গে মতবিনিময় করেন।
প্রথম বিশ্ব যুদ্ধে ফ্রান্স ও বেলজিয়ামের বিভিন্ন যুদ্ধ ক্ষেত্রে ৪,৭০০ ভারতীয় সেনানী তাঁদের জীবন বিসর্জন দিয়েছিলেন।
এঁদের জন্য যে স্মৃতিসৌধ গড়ে তোলা হয়েছে, প্রধানমন্ত্রী সেখানে শ্রদ্ধা জানাতে যান।
এই স্মৃতিসৌধে দর্শকদের জন্য যে পুস্তক রয়েছে, তাতে প্রধানমন্ত্রী লেখেন, “আমাদের বীর সেনানী যাঁরা বিদেশের মাটিতে প্রথম বিশ্ব যুদ্ধে লড়াই করেছিলেন, তাঁরা তাঁদের নিষ্ঠা, আনুগত্য, সাহস ও বলিদানের জন্য সমগ্র বিশ্বের প্রশংসা অর্জন করেছেন।
স্মৃতিসৌধের বাইরে জমায়েত হওয়া ভারতীয় বংশোদ্ভূত যুবকদের শহীদ স্মরণে তাঁর সঙ্গে একযোগে ‘শহীদো অমর রহো” সমস্বরে বলার জন্য আহ্বান জানান।
