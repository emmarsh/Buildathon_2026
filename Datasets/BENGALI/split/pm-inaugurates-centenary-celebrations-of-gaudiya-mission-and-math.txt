ভারতের সুপ্রাচীন সভ্যতার মূলে রয়েছে এক আধ্যাত্মিক চেতনা।
যুগের পরিবর্তন সত্ত্বেও এই আধ্যাত্মিক চেতনা আজও অটুট ও অক্ষত রয়ে গেছে।
রবিবার, কলকাতায় গৌড়ীয় মঠ ও মিশনের শতবার্ষিকী উদযাপন অনুষ্ঠানের সূচনাকালে একথা বলেন প্রধানমন্ত্রী শ্রী নরেন্দ্র মোদী।
শ্রী মোদী বলেন, ভারতের এই আধ্যাত্মিক চেতনা ভাষার গণ্ডীকেও অতিক্রম করে গেছে।
“বৈষ্ণব জন তো তেনে রে কোহিয়ে রে” – এই ভজন গীতিটি তারই এক উজ্জ্বল দৃষ্টান্ত।
প্রধানমন্ত্রীর মতে, ‘বৈষ্ণব জন’ কথাটি এ যুগের ‘জন প্রতিনিধি’ শব্দবন্ধটির সমতুল।
তিনি বলেন, ভারতীয় সমাজে সংস্কারের চিন্তাভাবনা এসেছে মানুষের অন্তরাত্মা থেকেই।
এক্ষেত্রে রাজা রামমোহন রায় এবং ঈশ্বরচন্দ্র বিদ্যাসাগর ছিলেন পুরোধা পুরুষ।
পরে, বাগবাজারের গৌড়ীয় মঠে প্রার্থনা ও আরতিতে যোগ দেন প্রধানমন্ত্রী।
PG/SKD/DM
