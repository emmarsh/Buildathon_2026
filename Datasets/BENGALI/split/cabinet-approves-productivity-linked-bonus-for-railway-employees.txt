প্রধানমন্ত্রী শ্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার বৈঠকে ২০১৭-১৮ বর্ষের জন্য রেলকর্মীদের ৭৮ দিনের বেতনের সমপরিমাণ উৎপাদনশীলতা-ভিত্তিক বোনাস প্রদানের সিদ্ধান্ত অনুমোদিত হয়েছে।
আরপিএফ / আরপিএসএফ বাদে সমস্ত নন-গেজেটেড রেলকর্মী এই বোনাস পাবেন।
এর জন্য রেলের ২০৪৪.৩১ কোটি টাকা ব্যয় হবে।
মাসিক সাত হাজার টাকা পর্যন্ত বেতন পাওয়া কর্মীরা এই বোনাস পাবেন।
এক একজন কর্মী সর্বোচ্চ ১৭,৯৫১ টাকা পর্যন্ত পাবেন।
প্রায় ১১.৯১ লক্ষ রেলকর্মী এর ফলে উপকৃত হবেন।
দশেরা / পূজা অবকাশের সময় প্রতি বছর এই বোনাস দেওয়া হয়ে থাকে।
এ বছরের উৎসবের অবকাশের আগেই এই সিদ্ধান্ত কার্যকর হবে।
এর ফলে, রেলকর্মীদের কাজকর্মে উৎসাহদানের মাধ্যমে রেলের কাজের সার্বিক উন্নতি ঘটবে বলে আশা করা হচ্ছে।
ভারত সরকারের মধ্যে রেলই প্রথম দপ্তর যারা ১৯৭৯-৮০ বর্ষে উৎপাদনশীলতা-ভিত্তিক বোনাসের ধারণাটি চালু করে।
সেই সময় অবশ্য দেশের অর্থনীতির ক্ষেত্রে পরিকাঠামোগত কাজের জন্য রেলকর্মীদের অবদানের কথা ভেবেই এই ব্যবস্থা চালু হয়েছে।
CG/PB/DM
