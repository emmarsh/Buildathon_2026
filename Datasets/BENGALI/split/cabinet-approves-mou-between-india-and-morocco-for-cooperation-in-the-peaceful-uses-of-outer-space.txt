প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা মহাকাশের শান্তিপূর্ণ ব্যবহারের জন্য ভারত ও মরক্কোর মধ্যে সহযোগিতা চুক্তিতে অনুমোদন দিয়েছে।
২০১৮ সালের ২৫ সেপ্টেম্বর নতুন দিল্লিতে এই সমঝোতাপত্রটি স্বাক্ষরিত হয়েছিল।
মহাকাশ বিজ্ঞান প্রযুক্তির ব্যবহার-সহ উপগ্রহের মাধ্যমে যোগাযোগ স্থাপন, উপগ্রহ-ভিত্তিক দিক-নির্ণায়ক ব্যবস্থা ক্ষেত্রে সহযোগিতা বাড়াবে এই স্মারকপত্রটি।
১৯৯০ সালের গোড়ার দিকে মরক্কো ভারতের সঙ্গে মহাকাশ ক্ষেত্রে সহযোগিতা বৃদ্ধিতে উৎসাহ দেখায়।
১৯৯৮ সালে একটি খসড়া সমঝোতাপত্র স্বাক্ষরিত হয়।
মরক্কোর তরফে বিশেষ ব্যক্তিত্বের সফর বাস্তবায়িত না হওয়ায় এই চুক্তিটি বাস্তব রূপ পায়নি।
মরক্কোয় নিযুক্ত ভারতীয় রাষ্ট্রদূত সরকারের তরফে পরবর্তীকালে এই সমঝোতাপত্র নিয়ে আলোচনা করেন।
অবশেষ, ২৫ সেপ্টেম্বর এই চুক্তি স্বাক্ষরিত হয়।
SSS/PM/SB
