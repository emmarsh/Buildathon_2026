প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে আজ ব্রিক্‌স গোষ্ঠীভুক্ত দেশগুলির মধ্যে আঞ্চলিক উড়ান অংশীদারিত্ব সহযোগিতা সংক্রান্ত একটি সমঝোতা স্মারক স্বাক্ষরের প্রস্তাব অনুমোদিত হয়েছে।
ব্রিক্‌স দেশগুলির মধ্যে অসামরিক বিমান পরিবহণ ক্ষেত্রে সহযোগিতার জন্য একটি প্রাতিষ্ঠানিক কাঠামো গড়ে তোলাই এই সমঝোতার লক্ষ্য।
সহযোগিতার চিহ্নিত ক্ষেত্রগুলির মধ্যে রয়েছে, আঞ্চলিক বিমান পরিবহণ পরিষেবা ক্ষেত্রে উপযুক্ত ব্যবস্থা গ্রহণ।
এর মধ্যে রয়েছে – আঞ্চলিক বিমান বন্দর গড়ে তোলা; বিমান বন্দর পরিকাঠামো পরিচালন এবং উড়ান পরিষেবার উন্নয়ন প্রভৃতি।
এছাড়াও, সংশ্লিষ্ট দেশগুলির বিমান পরিবহণের ক্ষেত্রে নিয়ন্ত্রণকারী সংস্থার মধ্যে টেকনিক্যাল সহযোগিতা, পরিবেশগত সুসমতা রক্ষা, কর্মী প্রশিক্ষণ সহ অন্যান্য ক্ষেত্রে সহযোগিতা।
ব্রিক্‌স দেশগুলির মধ্যে এই সমঝোতা স্মারকটি স্বাক্ষরিত হলে বাণিজ্য, বিনিয়োগ, পর্যটন এবং সাংস্কৃতিক বিনিময়ের ক্ষেত্রে ব্যাপক উন্নয়নের সম্ভাবনা কার্যকর হবে।
CG/PB/SB
