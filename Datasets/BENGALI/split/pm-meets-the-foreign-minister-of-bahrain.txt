প্রধানমন্ত্রী শ্রী নরেন্দ্র মোদী আজ স্বাগত জানালেন বাহরিনের বিদেশ মন্ত্রী শেখ খালিদ বিন মহম্মদ আল খালিফাকে।
ভারত-বাহরিনের যৌথ কমিশনের প্রথম বেঠকের দরুণ বাহরিনের বিদেশ মন্ত্রী ভারতবর্ষে সফর করছেন।প্রধানমন্ত্রী ২০১৪-র ফেব্রুয়ারিতে বাহরিনের সম্রাট-এর ভারত সফরের স্মরণ করেন।
দু’দেশের মধ্যে দ্বিপাক্ষিক সম্পর্কে একটি নতুন ক্ষেত্রের সূচনা হয়েছিল সে সময়ে।
বাহরিনে বসবাসকারী ভারতীয় সমাজের চার লক্ষেরও বেশি মানুষকে বাহরিন সরকার যে সহযোগিতা করছেন তার প্রশংসা করেন প্রধানমন্ত্রী।
বাহরিনের বিদেশমন্ত্রী বাহরিনের প্রধানমন্ত্রী প্রদত্ত আমন্ত্রণপত্র ভারতের প্রধানমন্ত্রী শ্রী নরেন্দ্র মোদীকে প্রদান করেন।
ভারতের প্রতি বাহরিনের মানুষের সৌহার্দ্র্য ব্যক্ত করেন সে দেশের বিদেশ মন্ত্রী।
পাশাপাশি, প্রতিরক্ষা, নিরাপত্তা, জঙ্গি কার্যকলাপ মোকাবিলা, বাণিজ্য ও বিনিয়োগ প্রভৃতি ক্ষেত্রগুলিতে দু’দেশের মধ্যে দ্বিপাক্ষিক সম্পর্ক রক্ষায়ও বাহরিন যে প্রতিশ্রুতিবদ্ধ তাও জানান আলাপচারিতায়।
