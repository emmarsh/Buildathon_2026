সুলভ সৌরশক্তির জন্য দক্ষতা বৃদ্ধিতে প্রবাসী ভারতীয়দের ভূমিকা নিয়ে অনাবাসী ভারতীয়দের একটি প্রতিনিধিদল গত শুক্রবার নতুন দিল্লিতে প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করেন।
দেশে এবং বিদেশে বসবাসকারী ভারতীয়দের এই প্রতিনিধিদলে ছিলেন – বিশেষজ্ঞ, শিক্ষাবিদ, উদ্ভাবক, শিল্পপতি ও ব্যবসায়ীরা ছিলেন।
প্রতিনিধিদলের সদস্যরা গত দু’দিন ধরে সৌর বিদ্যুৎ, অফ গ্রিড ও মাইক্রো গ্রিড সলিউশন, সৌর বিদ্যুৎ সংরক্ষণ, পরবর্তী প্রজন্মের সৌর বিদ্যুৎ প্রযুক্তি এবং পুনর্নবীকরণযোগ্য শক্তি ক্ষেত্রে অর্থ যোগানের অভিনব পন্থা-পদ্ধতি নিয়ে যে আলাপ-আলোচনা করেছেন, তার পরিণতি সম্পর্কে প্রধানমন্ত্রীকে অবহিত করেন।
প্রধানমন্ত্রী ঐ প্রতিনিধিদলের আলাপ-আলোচনা থেকে উঠে আসা প্রস্তাবগুলিকে স্বাগত জানিয়ে বিশেষজ্ঞদের মতামতকে আরও এগিয়ে নিয়ে যাওয়ার এবং সিদ্ধান্ত গ্রহণ প্রক্রিয়ায় প্রাসঙ্গিক বিষয়গুলিকে বিবেচনায় রাখার জন্য বিদেশ মনত্রক এবং পুনর্নবীকরণযোগ্য শক্তি মন্ত্রককে নির্দেশ দেন।
CG/BD/SB
