প্রধানমন্ত্রী শ্রী নরেন্দ্র মোদির সঙ্গে শুক্রবার সাক্ষাত করলেন গণপ্রজাতন্ত্রী চিনের উপ-রাষ্ট্রপতি শ্রী লি ওয়ানচাও|
সাক্ষাতকারকালে প্রধানমন্ত্রী গত বছর চিনের রাষ্ট্রপতি শি জিন পিঙের ভারত সফর এবং এবছর মে মাসে তাঁর চিন সফরের কথা গভীর আগ্রহের সাথে স্মরণ করেন|
প্রধানমন্ত্রী বলেন, ভারত ও চিনের মধ্যে আর্থিক ও উন্নয়নের সহযোগিতা আরও বৃদ্ধি করার মত বিপুল সম্ভাবনা রয়েছে| তিনি এক্ষেত্রে রেল, স্মার্ট সিটি, পরিকাঠামো, নগর পরিবহন ক্ষেত্রের সুযোগগুলির ওপর আলোকপাত করেন|
প্রধানমন্ত্রী ভারতে চিনের বিনিয়োগ বৃদ্ধিকে স্বাগত জানান এবং আশা প্রকাশ করেন যে, চিনের পর্যটকদের ভারতে আসা অব্যাহত থাকবে| তিনি বলেন, প্রাচীন যুগে ভারত ও চিনের মধ্যেকার সাংস্কৃতিক মেলবন্ধন মূলত দু’দেশের সাধারণ মানুষের যোগাযোগেরই ফলশ্রুতি ছিল|
প্রধানমন্ত্রী এবং শ্রী লি ওয়ানচাও ঐকমত্য হন যে, এই অঞ্চল ও বিশ্বের শান্তি ও সমৃদ্ধির জন্য ভারত ও চিনের মধ্যে শান্তিপূর্ণ, সহযোগী ও স্থায়ী সম্পর্ক জরুরি|
SC/AD
