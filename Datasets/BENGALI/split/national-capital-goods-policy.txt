প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে জাতীয় মূলধনী পণ্য নীতিটি আজ অনুমোদিত হল।
২০১৪-১৫ সালের ২ লক্ষ ৩০ হাজার কোটি টাকার মূলধনী উৎপাদনের বিষয়টিকে ২০২৫ সালে ৭ লক্ষ ৫০ হাজার কোটি টাকায় উন্নীত করার লক্ষ্যেই মন্ত্রিসভার এই সিদ্ধান্ত।
এর ফলে, প্রত্যক্ষ ও পরোক্ষভাবে কর্মসংস্থানের সুযোগ ৮০ লক্ষ ৪০ হাজার থেকে বেড়ে হবে ৩ কোটি।
এই নীতিটি রূপায়িত হলে ভারতকে বিশ্বমানের মূলধনী পণ্যকেন্দ্র হিসেবে গড়ে তোলার চিন্তাভাবনাও সফল হয়ে উঠবে।
‘মেক ইন ইন্ডিয়া’ কর্মসূচির নীতি ও আদর্শ অনুসরণ করে তা হয়ে উঠবে সার্বিক নির্মাণ ও উৎপাদনশীলতার ক্ষেত্রে এক বিশেষ শক্তি।
PG/SKD/DM/
