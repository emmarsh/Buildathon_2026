কেন্দ্রীয় সরকার অনুমোদিত বিভিন্ন প্রকল্প ও কর্মসূচিগুলিকে আরও বাস্তবমুখী করে তুলতে বিভিন্ন রাজ্যের মুখ্যমন্ত্রীদের নিয়ে গঠিত এক সহায়ক গোষ্ঠীরপ্রধান প্রধান সুপারিশগুলি মেনে নিল কেন্দ্রীয় মন্ত্রিসভা।
বুধবার প্রধানমন্ত্রীশ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে আলোচনার পর এই সুপারিশগুলিতে সম্মতিদানের সিদ্ধান্ত গ্রহণ করা হয়।
কেন্দ্রীয়ভাবে অনুমোদিত ৬৬টি প্রকল্প ও কর্মসূচি খতিয়ে দেখার পর সেগুলির সংখ্যা ৩০-এর মধ্যে সীমিত রাখার সুপারিশ করে এই সহায়ক গোষ্ঠী।
সংশ্লিষ্ট প্রকল্প ও কর্মসূচিগুলিকে আরও বাস্তবমুখী করে তোলার ফলে একদিকে যেমন প্রাপ্ত সহায় সম্পদের সর্বোচ্চ মাত্রায় সদ্ব্যবহার সম্ভব হবে, অন্যদিকে তেমনই তার ফল ও ফলশ্রুতিও আরও সম্ভাবনাময় হয়ে উঠবে।
শুধু তাই নয়, যাঁদের জন্য এই কর্মসূচিগুলির কথা চিন্তাভাবনা করা হয়েছে তাঁরাও সেগুলির সুফল লাভ করার সুযোগ পাবেন।
প্রসঙ্গত উল্লেখ্য, ২০১৫ সালের ৮ ফেব্রুয়ারি নিতি আয়োগের পরিচালন পরিষদের প্রথম বৈঠকে গৃহীত সিদ্ধান্তের পরিপ্রেক্ষিতে বিভিন্ন রাজ্যের মুখ্যমন্ত্রীদের নিয়ে গড়ে তোলা হয় সহায়ক গোষ্ঠীটিকে।
PG/SKD/DM
