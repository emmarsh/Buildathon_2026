জাতীয় বিপর্যয় মোকাবিলা বাহিনীতে আরও চারটি ব্যাটেলিয়ন চালু করার বিষয়ে কেন্দ্রীয় মন্ত্রিসভা সায় দিয়েছে।
বৃহস্পতিবার (৯ আগস্ট) প্রধানমন্ত্রী শ্রী নরেন্দ্র মোদীর পৌরহিত্যে দেশের বিপর্যয় মোকাবিলার ব্যবস্থা মজবুত করতে ৬৩৭ কোটি টাকা ব্যয়ের এই বিশেষ সিদ্ধান্ত গ্রহণ করা হয়।
অতিরিক্ত চারটি ব্যাটেলিয়ন থাকলে দেশের বৃহৎ ভৌগোলিক পরিসরের কোথাও কোনও বিপর্যয় ঘটলে, কম সময়ের মধ্যে মোকাবিলার পদক্ষেপ গ্রহণ করা যাবে।
আপাতত এই বিশেষ বাহিনীর দুটি ব্যাটেলিয়নকে ভারত-তিব্বত সীমান্ত বাহিনী, একটি সীমান্ত রক্ষী বাহিনী ও আরও একটিকে অসম রাইফেলস্‌-এর মধ্যে চালু করা হবে।
পরবর্তীকালে চারটি ব্যাটেলিয়নকেই পুরোপুরিভাবে জাতীয় বিপর্যয় জাতীয় বিপর্যয় মোকাবিলা বাহিনীর আওতায় আনা হবে।
ক্ষমতা অনুযায়ী চারটি ব্যাটেলিয়নকে জম্মু ও কাশ্মীর, হিমাচল প্রদেশ, উত্তরাখন্ড ও দিল্লি জাতীর রাজধানী অঞ্চলে মোতায়েন করা হবে।
প্রসঙ্গত, ২০০৬ সালে জাতীয় বিপর্যয় মোকাবিলা বাহিনীকে প্রাকৃতিক বা মনুষ্যসৃষ্ট দুর্ঘটনার সময় কিংবা যে কোনও আপৎকালীন পরিস্থিতি মোকাবিলার জন্য একটি বিশেষ বাহিনী হিসাবে চালু করা হয়।
বর্তমান জাতীয় বিপর্যয় মোকাবিলা বাহিনীর ১২টি ব্যাটেলিয়নকে দেশের বিভিন্ন স্থানে আপৎকালীন পরিস্থিতি সামলাতে কৌশলগতভাবে মোতায়েন করা হয়েছে।
SSS/SC/SB
