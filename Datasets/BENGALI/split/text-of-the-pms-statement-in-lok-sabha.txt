এই সভা ও সারা দেশে যে ক্ষোভ রয়েছে তাতে আমিও যোগ দেব।
এই দেশ বিচ্ছিন্নতাবাদ, সন্ত্রাসবাদ ও দলতন্ত্রের নিরিখে আগে কখনও কিছু দেখেনি, এখনও দেখে না এবং ভবিষ্যতেও ভাববে না।
আজকের মতো লোকসভায় সকলে যেন সমস্বরে এই রকম কার্যকলাপের প্রতিবাদ সবসময় করে এবং আমি লোকসভা ও দেশবাসীকে এই আশ্বাস দিচ্ছি যে নতুন সরকার গঠনের পর থেকে এইসব কাজকর্মে কোনও সহায়তা করছে না এবং ভারত সরকারকে অবহিত রেখেও এইসব কাজ করা হচ্ছে না।
আর সেই জন্য আমি সব মাননীয় সদস্যদের অনুরোধ করব যে আপনারা সঠিক সময়ে অবশ্যই অভিমত প্রকাশ করবেন।
ওখানে ভারতীয় জনতা পার্টি সরকারের অংশীদার বলে আপনারা অব্যই সমালোচনা করবেন, এটা আপনাদের অধিকার এবং এটাই হওয়া উচিৎ।
কিন্তু আমরা যেন এমন কিছু না করি যাতে দেশের ঐক্য সম্বন্ধে ভিন্ন ভিন্ন মত প্রকাশ হয়ে পড়ে।
সারা পৃথিবী, কাশ্মীর বা দেশবাসীর কাছে ঐক্যের পরিপন্থী কোনও বার্তা যেন না পৌঁছয়।
আর সেইজন্য আমি এই সভা ও সমগ্র দেশকে আশ্বস্ত করতে চাই যে এই সরকার ঐক্যবিরোধী কোনও কার্যকলাপ মেনে নেবে না।
দেশের ঐক্য ও অভিন্নতার বিষয়ে আমরা কোনও আপোস করতে রাজি নই।
এ বিষয়ে সংবিধান অনুযায়ী যে ব্যবস্থা গ্রহণ করা হয়, আগামীদিনেও তা-ই করা হবে।
এছাড়া, মোদীজি আপনি নীরব কেন, এই মন্তব্যের উত্তরে বলি, আমি রাজ্যসভাতেও এই বিষয়ে বিস্তারিতভাবে জানিয়েছি।
আর সেইজন্য এমন কোনও কারণ নেই যে আমাদের নীরব থাকতে হবে।
আপনারা সেইসব মানুষ যাঁরা তাঁদের ঐসব আর্দশের জন্যই শ্যামা প্রসাদ মুখার্জি’কে প্রাণ দিতে বাধ্য করেছিলেন।
আর সেই জন্য দয়া করে আমাদের স্বদেশপ্রেম শেখাবেন না।
আর আমি আপনাদের জানাতে চাই যে আমরা কয়েকটি বিষয়ে তথ্য চেয়ে পাঠিয়েছি, আর মাননীয় স্বরাষ্ট্র মন্ত্রীও বলেছেন যে ঐসব তথ্য পেলেই এই সভাকে তা জানানো হবে।
আর সেইজন্য, আমি আরেকবার বলতে চাই যে এই ক্ষোভ কোনও বিশেষ দলের নয়, সারা দেশের-ই।
এই ক্ষোভ এই পক্ষের, ওই পক্ষের নয়, এই ক্ষোভ সারা দেশের।
আর আমরা সমস্বরে বিচ্ছিন্নতাবাদী শক্তি, বিচ্ছিন্নতাবাদীদের সমর্থকদের আর আইনের অপব্যবহার যাঁরা করেন তাঁদের ধিক্কার জানাচ্ছি।
আগামীদিনে এই সভার ঐক্য ও অভিন্নতা বজায় রাখতে যে যে পদক্ষেপ গ্রহণ করতে হবে, সরকার অবশ্যই তা করবে।
