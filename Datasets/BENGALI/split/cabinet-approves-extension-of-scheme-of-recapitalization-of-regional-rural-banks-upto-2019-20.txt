আঞ্চলিক গ্রামীন ব্যাঙ্কগুলিকে ২০১৯-২০ পর্যন্ত পূনর্মূলধন জোগান সংক্রান্ত প্রকল্পটির মেয়াদ আরও তিন বছর বাড়িয়ে ২০১৯-২০ পর্যন্ত করার অনুমতি দিল কেন্দ্রীয় মন্ত্রিসভা।
প্রধানমন্ত্রী শ্রী নরেন্দ্র মোদীর পৌরহিত্যে বুধবার (৪ জুলাই) কেন্দ্রীয় মন্ত্রিসভার বৈঠকে এই সিদ্ধান্ত হয়।
এরফলে, আঞ্চলিক গ্রামীণ ব্যাঙ্কগুলি ঝুঁকিপুর্ণ সম্পদ অনুপাতের ক্ষেত্রে ৯ শতাংশের ন্যূনতম মূলধন বজায় রাখতে সক্ষম হবে।
এক মজবুত মূলধনী কাঠামো ও ন্যূনতম ঝুঁকিপূর্ণ সম্পদের অনুপাতের ফলে আঞ্চলিক গ্রামীন ব্যাঙ্কগুলির আর্থিক স্হিতিশীলতা বৃদ্ধি পাবে।
সেইসঙ্গে, আর্থিক অন্তর্ভুক্তিকরণের ক্ষেত্রে আরও গুরুত্বপূর্ণ ভূমিকা পালনে এবং গ্রামাঞ্চলের ঋণ-চাহিদা মেটাতে সক্ষম হয়ে উঠবে।
বর্তমানে সারা দেশে ৫৬টি আঞ্চলিক গ্রামীন ব্যাঙ্ক চালু রয়েছে এই ব্যাঙ্কগুলি থেকে ২০১৭-র ৩১ মার্চ পর্যন্ত ২ লক্ষ ২৮ হাজার ৫৯৯ কোটি টাকা ঋণ দেওয়া হয়েছে।
নাবার্ডের সঙ্গে আলাপ-আলোচনা করে পূনর্মূলধন জোগানের প্রয়োজনীয়তা রয়েছে এমন আঞ্চলিক গ্রামীন ব্যাঙ্কগুলিকে চিহ্নিত এবং তাদেরকে প্রদেয় মূলধনের পরিমান স্হির করা হবে।
CG/BD/NS/…
