প্রধানমন্ত্রী শ্রী নরেন্দ্র মোদীর পৌরহিত্যে বুধবার কেন্দ্রীয় মন্ত্রিসভা জলসম্পদ ব্যবস্থাপনা এবং উন্নয়নমূলক সহযোগিতার ক্ষেত্রে ভারত ও ইজরায়েলের মধ্যে একটি ‘মউ’ সাক্ষরের জন্য অনুমতি দিয়েছে।
এই দ্বি-পাক্ষিক সহযোগিতা উভয় দেশকেই যথাযথভাবে জলের ব্যবহার, ক্ষুদ্র-সেচ, বর্জ্য জলের পুনর্নবীকরণ ও পুনর্ব্যবহার, জলকে লবণমুক্ত করা, পাথুরে স্তরে জলের পুনর্নবীকরণ প্রযুক্তি সমূহ সহ স্বাভাবিক পদ্ধতিতে জল সংরক্ষণ প্রযুক্তিকে শক্তিশালী করার ক্ষেত্রে সুবিধা দেবে।
এই মউ পূর্ণমাত্রায় বাস্তবায়নের জন্য কার্যকরী নিয়ন্ত্রণ করতে একটি যৌথ কর্ম গোষ্ঠি গঠন করা হবে।
ভারত এরই মধ্যে জলসম্পদ ব্যবস্থাপনা এবং উন্নয়নমূলক সহযোগিতার ক্ষেত্রে অস্ট্রেলিয়া, রোয়ান্ডা, কম্বোডিয়া, ইরান, ইরাক, ফিজি, চিন এবং বাহেরিনের সঙ্গে চুক্তিবদ্ধ হয়েছে।
প্রসঙ্গত বলা যায়, কেন্দ্রীয় জল সম্পদ, নদী উন্নয়ন এবং গঙ্গা পুনরুজ্জীবন মন্ত্রক অংশীদারি নীতি ও প্রযুক্তিগত পারদর্শিতা, প্রশিক্ষণগত পাঠ্যক্রম পরিচালনা্, কর্মশিবির, বৈজ্ঞানিক ও প্রযুক্তিগত আলোচনাচক্র, বিশেষজ্ঞ বিনিময় এবং শিক্ষামূলক সফরের মাধ্যমে অন্যান্য দেশের সঙ্গেও দ্বিপাক্ষিক সহযোগিতার ক্ষেত্রকে সম্প্রসারিত করতে প্রয়াস নিয়েছে।
জলের যথাযথ ব্যবহার, ক্ষুদ্র সেচ, বর্জ্য জলের পুনর্ব্যবহার, জলকে লবণমুক্ত করা, পাথুরে স্তরে জলের পুনর্নবীকরণ ইত্যাদি ক্ষেত্রগুলিতে ইজরায়েলের সাফল্যের বিষয়টিকে নজরে রেখে তাদের কাছ থেকে অভিজ্ঞতা এবং বিশেষজ্ঞতা গ্রহণের জন্যও মন্ত্রক সিদ্ধান্ত গ্রহণ করেছে।
SC/SRC/DSC/AGT
