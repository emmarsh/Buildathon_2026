প্রধানমন্ত্রী শ্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার বৈঠকে অন্ধ্রপ্রদেশের তিরুপতি এবং ওড়িশার বেরহামপুরে ইন্ডিয়ান ইনস্টিটিউট অফ সায়েন্স, এডুকেশন অ্যান্ড রিসার্চের (আইআইএসইআর) স্থায়ী ক্যাম্পাস স্থাপন ও চালু করার সিদ্ধান্ত অনুমোদিত হয়েছে।
এর জন্য মোট ৩,০৭৪.১২ কোটি টাকা ব্যয় হবে বলে মনে করা হচ্ছে।এর মধ্যে ২,৩৬৬.৪৮ কোটি টাকা এককালীন স্থায়ী ব্যয় এবং ৭০৭.৬৪ কোটি টাকা পৌনপৌনিক ব্যয় হবে।
দুটি আইআইএসইআর-এর প্রত্যেকটির জন্য একজন করে রেজিস্ট্রারের পদ সৃষ্টির সিদ্ধান্তও অনুমোদিত হয়েছে।
এঁরা সপ্তম কেন্দ্রীয় বেতন আয়োগের ১৪ নম্বর পর্যায়ের বেতন ও অন্যান্য সুবিধাদি পাবেন।
প্রতিষ্ঠান দুটি প্রতিষ্ঠার জন্য মোট ব্যয়ের পরিমাণ হবে ৩,০৭৪.১২ কোটি টাকা।
এর মধ্যে ২৩৬৬.৪৮ কোটি টাকা হবে নির্মাণ ব্যয়।
প্রত্যেকটি প্রতিষ্ঠানে ১ লক্ষ ১৭ হাজার বর্গ মিটার জায়গা থাকবে এবং ১৮৫৫ জন ছাত্রছাত্রীর পড়াশোনার ব্যবসা থাকবে।
২০২১-এর ডিসেম্বরের মধ্যে এই প্রতিষ্ঠান দুটি নির্মাণের কাজ শেষ হবে।
আইআইএসইআর-গুলিতে উচ্চমানের স্নাতক ও স্নাতকোত্তর পর্যায়ের পড়াশোনা, পিএইচডি / ইন্টিগ্রেটেড পিএইচডি’র ব্যবস্থা থাকবে।
বিজ্ঞানের নতুন বিষয়ে এখানে গবেষণা করবেন ছাত্রছাত্রীরা।
এজন্য শ্রেষ্ঠ শিক্ষকদের এখানে নিয়োগ করা হবে।
এর ফলে, ভারতের এক জ্ঞানভিত্তিক অর্থনীতি হয়ে ওঠা এবং দেশের জন্য বিজ্ঞান-শিক্ষিত কর্মীবাহিনীর এক দৃঢ় ভিত্তি গড়ে উঠবে।
CG/PB/DM
