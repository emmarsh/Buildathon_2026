আফগানিস্হানের রাষ্ট্রপতি ডঃ মহম্মদ আসরাফ গানি গত ১৯ সেপ্টেম্বর প্রধানমন্ত্রী নরেন্দ্র মোদীর আমন্ত্রণে ভারত সফরে আসেন।
দুই নেতা ভারত-আফগানিস্হান বহুমুখী কৌশলগত অংশীদারিত্বের অগ্রগতি ইতিবাচকভাবে মূল্যায়ণ ও পর্যালোচনা করেন।
ভারত- আফগানিস্হান দ্বিপাক্ষিক বাণিজ্যের পরিমাণ ১০০ কোটি মার্কিন ডলার অতিক্রম করায় দুজনে সন্তোষ প্রকাশ করেন।
গত ১২ থেকে ১৫ সেপ্টেম্বর মুম্বাইতে ভারত-আফগানিস্হান বাণিজ্য ও বিনিয়োগ প্রদর্শনী সুষ্ঠুভাবে অনুষ্ঠিত হয়েছে।
এইজন্য দু’জন নেতাই প্রশংসায় মুখর হন এবং চাবহার বন্দর ও আকাশপথে পণ্য চলাচল ব্যবস্হা মজবুত করার ব্যাপারে একমত হন।
আফগানিস্হানে পরিকাঠামো উন্নয়ন, মানবসম্পদ বিকাশ ও অন্যান্য উন্নয়নমূলক কাজেও দুটি দেশে একযোগে কাজ করার ব্যাপারে সম্মত হয়েছে।
রাষ্ট্রপতি ঘানি আফগানিস্হানে শান্তি ও সম্প্রীতির পরিকল্পনা বজায় রাখতে এবং সন্ত্রাস ও চরমপন্হা দমনের জন্য তাঁর সরকার কি কি উদ্যোগ গ্রহণ করেছে, তা প্রধানমন্ত্রীকে জানান।
প্রধানমন্ত্রী আবারও উল্লেখ করেন যে ভারত একটি আফগান-নেতৃত্বাধীন, আফগানচালিত ও আফগান নিয়ন্ত্রিত শান্তি ও পুর্নমিলনের প্রক্রিয়াকে সমর্থন করবে, যা আফগানিস্হানকে একটি ঐক্যবদ্ধ, শান্তিময়, সর্বজনবিদিত ও গণতান্ত্রিক দেশ হতে এবং একটি অর্থনৈতিকভাবে স্বচ্ছল দেশ হিসেবে আত্মপ্রকাশ করতে সাহায্য করবে।
আফগানিস্হান সরকারের বিভিন্ন প্রয়াসে ভারতের অবিচল সমর্থনের ওপর প্রধানমন্ত্রী গুরুত্ব আরোপ করেন।
আফগানিস্হানের নিরাপত্তা ও সার্বভৌমিকত্বকেও ভারত একইভাবে সমর্থন করে।
আফগানিস্হানে সন্ত্রাসবাদী হামলা ও হিংসার ঘটনার নিন্দা করে প্রধানমন্ত্রী বলেন, এর ফলে বহু মূল্যবান মানবজীবন নষ্ট হয়েছে।
তিনি আফগানিস্হানের মানুষ ও প্রতিরক্ষা বাহিনীর সন্ত্রাসের বিরুদ্ধে লড়াইয়ের প্রতি সংহতি ব্যক্ত করেন।
বিভিন্ন আন্তর্জাতিক মঞ্চে দু’দেশের মধ্যে সমন্বয় স্হাপন ও পরামর্শ গ্রহণের কর্মসূচি সম্বন্ধে সন্তোষ প্রকাশ করে দুটি পক্ষই এই সহযোগিতাকে জোরদার করতে সম্মত হয়।
এছাড়া, সমৃদ্ধি, শান্তি, স্হৈর্য্য ও প্রগতি স্হাপনে আঞ্চলিক স্হরে ও আন্তর্জাতিক পর্যায়েও অংশীদার হিসেবে আরো ঘনিষ্ঠভাবে কাজ করতেও দুটি দেশ সম্মতি প্রকাশ করে।
CG/SC/NS
