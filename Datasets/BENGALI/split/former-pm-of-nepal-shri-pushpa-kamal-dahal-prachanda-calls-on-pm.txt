নেপালের প্রাক্তন প্রধানমন্ত্রী তথা নেপাল কম্যুনিষ্ট পার্টির সহ-সভাপতি শ্রী পুষ্প কমল দাহাল ‘প্রচন্ডা’ আজ নতুন দিল্লিতে প্রধানমন্ত্রী শ্রী নরেন্দ্র মোদীর সঙ্গে দেখা করেন।
দুই নেতার মধ্যে ভারত-নেপাল সম্পর্ক এবং পারস্পরিক স্বার্থ সংশ্লিষ্ট বিভিন্ন বিষয় নিয়ে আলোচনা হয়।
প্রধানমন্ত্রী, শ্রী দাহালের সঙ্গে তাঁর আগেকার বার্তালাপের কথা উল্লেখ করেন এবং ভারত-নেপাল সম্পর্কের উন্নতিতে তাঁর ভূমিকার প্রশংসা করেন।
চলতি বছরে তাঁর দু’বার নেপাল সফরের কথা উল্লেখ করে প্রধানমন্ত্রী বলেন, ঘন ঘন উচ্চ পর্যায়ের আলাপ-আলোচনার ফলে ভারত-নেপাল সম্পর্ক জোরদার করার বিষয়টি গতি পাচ্ছে।
CG/SB
