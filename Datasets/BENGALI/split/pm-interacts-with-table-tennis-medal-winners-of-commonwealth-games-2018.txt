প্রধানমন্ত্রী শ্রী নরেন্দ্র মোদী আজ ২০১৮’র কমনওয়েলথ গেমসের টেবিল টেনিসে পদক জয়ীদের সঙ্গে কথা বলেন।
বিজয়ী খেলোয়াড়রা আজ নতুন দিল্লীর সংসদ ভবনে প্রধানমন্ত্রীর সঙ্গে দেখা করেন।
আন্তর্জাতিক ক্ষেত্রে অসাধারণ দক্ষতা দেখানোর জন্য পদক জয়ীদের অভিনন্দন জানান প্রধানমন্ত্রী।
দেশের বিভিন্ন ছোট শহর থেকে ক্রীড়া নৈপুণ্যের বিকাশ ঘটার বিষয়টির উল্লেখ করে এই প্রক্রিয়া অব্যাহত রাখার কথা বলেন প্রধানমন্ত্রী।
অনুষ্ঠানে পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান, তথ্যসম্প্রচার এবং ক্রীড়া দপ্তরের স্বাধীন দায়িত্বপ্রাপ্ত প্রতিমন্ত্রী কর্ণেল রাজ্যবর্ধন সিং রাঠোর উপস্থিত ছিলেন।
***
CG/DM
