প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে ভারত ও মরক্কোর মধ্যে প্রত্যর্পণ চুক্তি স্বাক্ষর এবং তা অনুমোদনের সিদ্ধান্তে সবুজ সংকেত দেওয়া হয়েছে।
নভেম্বরের ১১ থেকে ১৮ তারিখ দু’দেশের মধ্যে প্রস্তাবিত গুরুত্বপূর্ণ ব্যক্তিদের সফরকালে এই চুক্তিটি স্বাক্ষরিত হওয়ার কথা আছে।
এই চুক্তি স্বাক্ষরিত হলে অর্থনৈতিক অপরাধ, সন্ত্রাসবাদ ও অন্যান্য গুরুতর অপরাধে লিপ্ত পলাতক ব্যক্তিদের দু’দেশের মধ্যে প্রত্যর্পণের জন্য একটি জোরদার আইনি ভিত্তি তৈরি হবে।
এছাড়া, এই চুক্তিটি দু’দেশের মধ্যে দ্বিপাক্ষিক সম্পর্ক আরও শক্তিশালী করবে এবং দু’দেশের পারস্পরিক স্বার্থ বিরোধী কাজে লিপ্ত অপরাধিদের বিরুদ্ধে ব্যবস্থা গ্রহণ সহজ হবে।
CG/PB/SB
