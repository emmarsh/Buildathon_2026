‘নমমি গঙ্গে’ প্রকল্পের দ্রুত বাস্তবায়নে সরকারি-বেসরকারি অংশীদারিত্বের প্রস্তাবটি আজ অনুমোদিত হল কেন্দ্রীয় মন্ত্রিসভার বৈঠকে।
প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত এই বৈঠকে বর্জ্য নোংরা জল সংস্কার ও শোধনের জন্য এই অংশীদারিত্ব গড়ে তোলার বিষয়টিতে সম্মতি দেওয়া হয়েছে।
উল্লেখ্য, অতীতে গঙ্গা অ্যাকশন প্ল্যান প্রথম ও দ্বিতীয় পর্যায়, এন জি আর বি এ এবং যমুনা অ্যাকশন প্ল্যানের আওতায় আর্থিক বিনিয়োগ সত্ত্বেও সুফল আশানুরূপ হয়নি।
কেন্দ্রীয় দূষণ নিয়ন্ত্রণ পর্ষদের বয়ান অনুযায়ী, উত্তরপ্রদেশ, উত্তরাখণ্ড, বিহার এবং পশ্চিমবঙ্গে নালা-নর্দমার মাধ্যমে পরিবাহিত জল শোধনের যে প্রকল্পগুলি রয়েছে তার প্রায় ৩০ শতাংশই অকেজো অথবা সেগুলিতে শোধনের মাত্রা নির্দিষ্ট মানের অনেক নিচে।
এই কারণেই সরকারি-বেসরকারি অংশীদারিত্বের ভিত্তিতে ‘নমমি গঙ্গে’ প্রকল্পটির দ্রুত বাস্তবায়নের কথা চিন্তা করা হয়।
PG/SKD/DM/
