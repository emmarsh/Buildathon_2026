নয়াদিল্লি, ০২ মার্চ, ২০১৫ প্রধানমন্ত্রী শ্রী নরেন্দ্র মোদী আফগানিস্তানের রাষ্ট্রপতি ডঃ আশরফ গনির কাছে সেদেশের বিভিন্ন প্রান্তে তুষার ঝড়ের ফলে জীবনহানি হওয়ায় শোক প্রকাশ করেন।
প্রধানমন্ত্রী বলেন, ” তুষার ঝড়ে আফগানিস্তানের বিভিন্ন প্রান্তে জীবনহানি হওয়ায় আমি গভীরভাবে শোকাহত হয়েছি।
এই দুঃখজনক ঘটনাটি আমাদের আরও স্পর্শ করে কারণ ভারত ও আফগানিস্তানের মানুষজনের মধ্যে প্রীতি ও বন্ধুত্বের বিশেষ বন্ধন রয়েছে।
আমি আপনাকে, শোকাহত পরিবারগুলি ও সমাজ এবং আফগানিস্তানের বাসিন্দাদের প্রতি ভারতীয়দের হৃদয়মিশ্রিত সমবেদনা জানাই।
এটি নিশ্চিত জানবেন যে, তাঁরা আমাদের প্রার্থনা ও চিন্তাভাবনায় রয়েছেন।
আপনার নেতৃত্ব ও আফগানিস্তানবাসীদের এই বিপর্যয় মোকাবিলা ক্ষমতার ওপর আমার গভীর আস্থা রয়েছে।
আমরা আপনাদের প্রয়োজন মতো ত্রাণ ও উদ্ধারের কাজে যে কোনভাবে সাহায্য করতে প্রস্তুত এবং মানুষজনকে পুনরায় জীবন গড়তে সাহায্য করতে ইচ্ছুক।
আমি আমার রাষ্ট্রদূতকে বলেছি আপনাদের কি রকম সাহায্য প্রয়োজন সে বিষয়ে আপনার পরামর্শ গ্রহণ করতে”।
