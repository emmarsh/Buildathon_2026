নয়াদিল্লিতে ইন্ডিয়া গেট-এর কাছে প্রিন্সেস পার্কে জাতীয় যুদ্ধ স্মৃতিসৌধ ও জাতীয় যুদ্ধ সংগ্রহশালা নির্মাণের প্রস্তাবে আজ প্রধানমন্ত্রী শ্রী নরেন্দ্র মোদির পৌরোহিত্যে অনুষ্ঠিত মন্ত্রিসভার বৈঠকে অনুমোদন দেওয়া হয়েছে | স্বাধীনোত্তর কালে যে সমস্ত বীর সেনানী দেশের জন্য জীবন বিসর্জন দিয়েছেন তাঁদের স্মৃতিতে এই সৌধ ও সংগ্রহশালা নির্মাণ করা হবে |
এই প্রকল্প নির্মাণে ব্যয় ধরা হয়েছে ৫০০ কোটি টাকা এবং আনুমানিক পাঁচ বছরের মধ্যে এর নির্মাণ কাজ সম্পূর্ণ হবে |
স্বাধীনোত্তর কালে জাতীয় স্বার্থে ও দেশের সার্বভৌমত্ব ও সংহতি রক্ষা করতে গিয়ে ২২,৫০০-র বেশি সৈনিক প্রাণ দিয়েছেন | দেশের স্বাধীনতার পর থেকে আজ পর্যন্ত দীর্ঘ ৬৯ বছর ওই শহীদদের স্মরণে কোন স্মৃতি সৌধ তৈরী করা হয়নি | কেন্দ্রীয় মন্ত্রিসভা আজ এই সিদ্ধান্ত নেওয়ায় প্রতিরক্ষা বাহিনীর বহু দিনের এক দাবির নিষ্পত্তি হলো |
SC/JC/AGT/S
