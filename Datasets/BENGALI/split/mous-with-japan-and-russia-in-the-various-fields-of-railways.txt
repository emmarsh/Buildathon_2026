প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে বুধবার কয়েকটি মউ তথা চুক্তিপত্র নিয়ে সবিস্তার আলোচনা হয়।
স্বাক্ষরিত মউগুলি সম্পর্কে বিশেষভাবে অবহিত করা হয় প্রধানমন্ত্রীকে।
এর মধ্যে একটি মউ স্বাক্ষরিত হয়েছে ভারতের রেল মন্ত্রক এবং জাপানের ভূমি, পরিকাঠামো, পরিবহণ ও পর্যটন মন্ত্রকের মধ্যে।
প্রযুক্তিগত সহযোগিতা সম্পর্কিত এই মউটি স্বাক্ষরিত হয় ২০১৫ সালের ১১ ডিসেম্বর।
অন্য আরেকটি চুক্তি স্বাক্ষরিত হয় ভারত ও রাশিয়ার মধ্যে।
২৪ ডিসেম্বর, ২০১৫’তে সম্পাদিত এই মউটিতে রেলের উন্নয়ন সংক্রান্ত প্রযুক্তিগত সহযোগিতা প্রসারের ওপর জোর দেওয়া হয়।
ভারতের পক্ষে রেল মন্ত্রক এবং রাশিয়ার পক্ষে ‘রাশিয়ান রেলওয়েজ’ চুক্তিপত্রটিতে স্বাক্ষর করে।
তৃতীয় মউটি সম্পাদিত হয় ২০১৫ সালের ১১ ডিসেম্বর তারিখে।
ভারতের রিসার্চ ডিজাইন অ্যান্ড স্ট্যান্ডার্ডস অর্গানাইজেশন (আর ডি এস ও)-এর সঙ্গে মউটিতে স্বাক্ষর করে জাপানের রেলওয়ে টেকনিক্যাল রিসার্চ ইন্সটিটিউট (আর টি আর আই)।
রেলের প্রসার ও উন্নয়নে প্রযুক্তিগত সহযোগিতা চুক্তিতে আবদ্ধ হয় দুটি দেশ এই মউ স্বাক্ষরের মধ্য দিয়ে।
PG/SKD/SB
