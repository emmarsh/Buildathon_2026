ডঃ এম করুণানিধির প্রয়াণে শোক জ্ঞাপন করেছেন প্রধানমন্ত্রী শ্রী নরেন্দ্র মোদী।
এক শোক বার্তায় তিনি বলেছেন, ডঃ এম করুণানিধির প্রয়াণে তিনি শোকস্তব্ধ।
দেশের প্রবীণ নেতাদের মধ্যে অন্যতম বলে অভিহিত করে প্রধানমন্ত্রী বলেছেন, আমরা একজন দৃঢ়চিত্তের জননেতা, অসাধারণ চিন্তাশীল ব্যক্তি, জনপ্রিয় লেখক এবং স্থিরসংকল্পের মানুষকে হারালাম, যিনি দরিদ্র এবং প্রান্তিক মানুষের কল্যাণে নিজেকে নিয়োজিত করেছিলেন।
প্রধানমন্ত্রী তাঁর শোকবার্তায় আরও বলেছেন, ডঃ এম করুণানিধি আঞ্চলিক আকাঙ্খা এবং জাতীয় প্রগতির পক্ষে আজীবন লড়েছেন।
তামিল মানুষজনের কল্যাণে তিনি ছিলেন অঙ্গীকারবদ্ধ এবং তামিলনাড়ুর কন্ঠ যাতে যথাযথভাবে শোনা হয়, সে বিষয়ে তিনি নিশ্চিত করেছিলেন।
তিনি যে বিভিন্ন সময়ে ডঃ এম করুণানিধির সঙ্গে কথাবার্তা বলেছেন, সে বিষয়টিরও উল্লেখ করেন তাঁর শোকবার্তায়।
ডঃ এম করুণানিধির নীতিসমূহ সম্পর্কে ধ্যান-ধারণা এবং একই সঙ্গে তাঁর সামাজিক কল্যাণে একনিষ্ঠতার সম্পর্কেও প্রধানমন্ত্রী মন্তব্য করেন।
শ্রী মোদী বলেন, ডঃ এম করুণানিধি গণতান্ত্রিক আদর্শে বিশ্বাসী ছিলেন।
একই সঙ্গে, জরুরি অবস্থার ঘোর বিরোধী যে করুণানিধি ছিলেন, সে বিষয়টিও উল্লেখ করেন তাঁর শোকবার্তায়।
পরিশেষে, প্রধানমন্ত্রী করুণানিধিজির পরিবারের এবং অসংখ্য গুণগ্রাহীর প্রতি সমবেদনা জানিয়ে বলেন, ভারতবর্ষ তথা তামিলনাডু তাঁকে যথার্থই হারাবে।
SSS/SB
