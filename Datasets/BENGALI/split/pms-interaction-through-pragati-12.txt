প্রশাসনিক কাজকর্ম এবং সরকারি কর্মসূচির সঠিক সময়ে রূপায়ণ সম্পর্কে মতবিনিময়ের লক্ষ্যে আইসিটি-ভিত্তিক বহুমুখী মঞ্চ ‘প্রগতি’কে ব্যবহার করলেন প্রধানমন্ত্রী শ্রী নরেন্দ্র মোদী।
বুধবার এই মঞ্চের মাধ্যমে দ্বাদশ পর্বের মতবিনিময় অনুষ্ঠানে নেতৃত্ব দেন শ্রী মোদী স্বয়ং।
ছাত্রছাত্রীদের বৃত্তি ও ফেলোশিপের টাকা প্রদান সম্পর্কে ক্ষোভ ও অভিযোগের নিরসনসম্পর্কে ‘প্রগতি’র মাধ্যমে এদিন খোঁজখবর নিলেন প্রধানমন্ত্রী।
বৃত্তি ও ফেলোশিপের টাকা সঠিক সময়ে দেওয়ার ক্ষেত্রে সমস্যা কোথায় বা বিলম্বের কারণই বা কি, সে সম্পর্কে জানতে চাইলেন তিনি।
ছাত্রছাত্রীদের কাছে এই ব্যবস্থা পৌঁছে দেওয়ার লক্ষ্যে তাদের নাম ও অ্যাকাউন্টের সঙ্গে আধার যুক্ত করার কাজের অগ্রগতির বিষয়টিও পর্যালোচনা করেন প্রধানমন্ত্রী।
ছাত্রছাত্রীদের এ ধরনের ক্ষোভ ও অভিযোগ নিরসনে সংশ্লিষ্ট আধিকারিকদের আরও তৎপর হওয়ার নির্দেশ দেন তিনি।
ছাত্রছাত্রীদের বৃত্তি ও ফেলোশিপের টাকা সঠিক সময়ে তাদের কাছে পৌঁছে দেওয়ার কাজে সঙ্কল্পবদ্ধ হওয়ার পরামর্শ দেন প্রধানমন্ত্রী।
ত্রিপুরা, মিজোরাম, উত্তরপ্রদেশ, কর্ণাটক, ওড়িশা, তেলেঙ্গানা, ছত্তিশগড় এবং মহারাষ্ট্রে রেল, সড়ক, ইস্পাত ও বিদ্যুতের মতো মূল পরিকাঠামো সংক্রান্ত প্রকল্পগুলির অগ্রগতির বিষয়টিও তিনি পর্যালোচনা করেন এই অনুষ্ঠানের মাধ্যমে।
যে রেল প্রকল্পগুলি এদিনের পর্যালোচনায় স্থান পায়, তার মধ্যে ছিল আখাউড়া-আগরতলা রেলপথ।
এর মাধ্যমে এক গুরুত্বপূর্ণ সংযোগ ব্যবস্থা গড়ে উঠবে ভারত ও বাংলাদেশের মধ্যে।
ভিলাই ইস্পাত প্রকল্পের আধুনিকীকরণ এবং সম্প্রসারণ প্রকল্পের কাজকর্মের অগ্রগতিও খতিয়ে দেখেন শ্রী মোদী।
এই প্রকল্প রূপায়ণে বিলম্বের ঘটনায় কড়া মনোভাব নেন তিনি।
ইস্পাত এবং ভারী ইঞ্জিনিয়ারিং শিল্পমন্ত্রীদের নির্দেশ দেন যাবতীয় সমস্যা মিটিয়ে ফেলে যত তাড়াতাড়ি সম্ভব এই প্রকল্প সম্পূর্ণ করার জন্য।
‘বর্জ্য থেকে সম্পদ’ কর্মসূচির অগ্রগতির বিষয়টিও এদিন ছিল প্রধানমন্ত্রীর পর্যালচনাসূচিতে।
‘স্বচ্ছ ভারত মিশন’-এর আওতায় রূপায়িত হচ্ছে এই কর্মসূচিটি।
‘বর্জ্য থেকে সম্পদ’ কর্মসূচিটির দুটি বিশেষ দিক রয়েছে, ‘বর্জ্য থেকে সার’ এবং ‘বর্জ্য থেকে জ্বালানি’ উৎপাদনের লক্ষ্যে।
বিভিন্ন রাজ্য তাদের সংশ্লিষ্ট অঞ্চলগুলিতেএই কর্মসূচির অগ্রগতি সম্পর্কে অবহিত করেন প্রধানমন্ত্রীকে।
সরকারি স্বাস্থ্য কর্মসূচি সম্পর্কে পর্যালোচনা প্রসঙ্গে সংশোধিত ‘জাতীয় যক্ষ্মা নিয়ন্ত্রণ কর্মসূচি’র আওতায় রূপায়িত বিভিন্ন কাজের অগ্রগতির বিষয়টিও খতিয়ে দেখেন প্রধানমন্ত্রী।
যক্ষ্মা রোগে আক্রান্তের সংখ্যা ও রোগীদের মৃত্যুহার আরও কমিয়ে আনতে রূপায়িত হচ্ছে এই জাতীয় কর্মসূচিটি।
‘মাল্টি ড্রাগ’ প্রতিরোধী যক্ষ্মা রোগটিকে চিহ্নিত করে তার চিকিৎসা ও মোকাবিলায় প্রয়োজনীয় যন্ত্রপাতি ও সাজসরঞ্জাম যাতে অগ্রাধিকারের ভিত্তিতে সংগ্রহ ও সংস্থাপন করা যায় তা নিশ্চিত করার নির্দেশ দেন তিনিসংশ্লিষ্ট কর্তৃপক্ষকে।
জেলা পর্যায়ে এই রোগের মোকাবিলায় দ্রুত ব্যবস্থা গ্রহণের পরামর্শ দেন প্রধানমন্ত্রী।
মা ও শিশুর মৃত্যুহার আরও কমিয়ে আনার ক্ষেত্রে যে সমস্ত উদ্যোগ গ্রহণ করা হয়েছে, সে সম্পর্কেও খোঁজখবর নেন প্রধানমন্ত্রী।
বিভিন্ন রাজ্যে এ পর্যন্ত গৃহীত ব্যবস্থার বিষয়টিও ছিল তাঁর এদিনের পর্যালোচনাসূচিতে।
PG/SKD/DM/S…
