অসমেরগোগামুখে ভারতীয় কৃষি গবেষণা সংস্থার (আইএআরআই) আজ শিলান্যাস করলেন প্রধানমন্ত্রীশ্রী নরেন্দ্র মোদী।
এই উপলক্ষে এক জনসমাবেশে ভাষণদানকালে রাজ্যের মুখ্যমন্ত্রী শ্রীসর্বানন্দ সোনোয়াল এবং তাঁর সরকারের উন্নয়ন প্রচেষ্টার ভূয়সী প্রশংসা করেন তিনি।অভিনন্দন জানান মুখ্যমন্ত্রী সোনোয়াল এবং তাঁর মন্ত্রিসভার সহকর্মীদের।
প্রধানমন্ত্রীতাঁর ভাষণে বলেন, ভারতীয় কৃষি গবেষণা সংস্থার যে শিলান্যাস আজ অনুষ্ঠিত হল তাসমগ্র অঞ্চলের ইতিবাচক ভবিষ্যৎ গড়ে তোলার ক্ষেত্রে যথেষ্ট সম্ভাবনাপূর্ণ।
শ্রীমোদী বলেন, একুশ শতকের চাহিদার দিকে লক্ষ্য রেখে কৃষির উন্নয়ন সম্ভব করে তোলাপ্রয়োজন।
পরিবর্তনশীল প্রযুক্তির সুফল কৃষকদের কাছে পৌঁছে দেওয়া উচিৎ বলে মনে করেনতিনি।
সংশ্লিষ্টঅঞ্চলের সুনির্দিষ্ট চাহিদা ও প্রয়োজনের কথা মনে রেখে আধুনিক কৃষি পদ্ধতি ওপ্রযুক্তিগত ব্যবস্থা গড়ে তোলার ওপর বিশেষ জোর দেন প্রধানমন্ত্রী।
স্বাধীনতার ৭৫তমবার্ষিকী অর্থাৎ, আগামী ২০২২ সালের মধ্যে কৃষিজীবী মানুষের আয় ও উপার্জন দ্বিগুণকরে তোলার লক্ষ্যে তাঁর চিন্তাভাবনার কথাও ব্যক্ত করেন তিনি।
শ্রীমোদী বলেন, গত তিন বছরে কৃষককল্যাণে বেশ কিছু উল্লেখযোগ্য পদক্ষেপ গ্রহণ করেছেকেন্দ্রীয় সরকার।
প্রসঙ্গত ‘সয়েল হেল্‌থ কার্ড’, ‘প্রধানমন্ত্রী কৃষি সিচাঁইযোজনা’ এবং ‘প্রধানমন্ত্রী ফসল বিমা যোজনা’র কথা উল্লেখ করেন তিনি।
সারা দেশেমাটির স্বাস্থ্য পরীক্ষার জন্য গবেষণাগারের যে বিশাল নেটওয়ার্ক গড়ে তোলা হচ্ছে সেকথা স্মরণ করিয়ে দিয়ে প্রধানমন্ত্রী বলেন, ফসল বিমা যোজনা কৃষকদের মধ্যে ক্রমশজনপ্রিয় হয়ে উঠছে।
দেশেরউত্তর-পূর্বাঞ্চলে সংযোগ ও যোগাযোগের প্রসারে ‘পঞ্চ তত্ত্ব’ ব্যাখ্যা করেনপ্রধানমন্ত্রী।
তিনি বলেন, রেল, মহাসড়ক, বিমান পরিবহণ, জলপথ এবং প্রযুক্তিগতপদ্ধতি – এই পাঁচটি হল এক বিশেষ তত্ত্ব যার সফল বাস্তবায়নের মধ্য দিয়ে উত্তর-পূর্বভারতের জনসাধারণের কল্যাণ ও সমৃদ্ধিকে নিশ্চিত করে তোলা যায়।
PG/SKD/DM/
