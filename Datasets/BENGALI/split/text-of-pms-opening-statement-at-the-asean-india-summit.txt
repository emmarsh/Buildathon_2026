মান্যবর প্রধানমন্ত্রী দাতো শ্রী মোহাম্মদ নাজিব বিন তুন আব্দুল রাজাক,
মান্যবরগণ,
মাননীয় প্রধানমন্ত্রী, এই সম্মেলনের আহ্বান করায় আপনাকে ধন্যবাদ| এই চমৎকার আয়োজন ও আতিথেয়তার জন্য এবং আসিয়ান ও পূর্ব এশিয়া সম্মেলনে আপনার নেতৃত্বের জন্য আমি আমাদের গভীর সমাদর জানাচ্ছি|
দু’টি দুঃখজনক ঘটনা থেকে উঠে এসে মালয়শিয়াতার দৃঢ়তা ও স্থির সংকল্পের প্রদর্শন করেছে|
কুয়ালালামপুর হচ্ছে এশিয়ার পুনরুত্থানের প্রতীক এবং তা এই অঞ্চলের উজ্জ্বল ভবিষ্যতের কেন্দ্র|
আসিয়ান সম্প্রদায়ের জন্ম, যা এক ঐতিহাসিক মাইলফলক, এর জন্য অভিনন্দন জ্ঞাপন করছি|
বরাবরের মতই আসিয়ান এই অঞ্চলের মধ্যে সহযোগিতা ও সংহতির ক্ষেত্রে উৎসাহ ও নেতৃত্ব দিয়ে আসছে| এবং ভারতীয় প্রেক্ষিত থেকে দেখলে, এশিয়া ও প্রশান্ত-মহাসাগরীয় অঞ্চলের মধ্যে সংহতির জন্য কেন্দ্রবিন্দু হলো আসিয়ানের মূল্যবোধ ও নেতৃত্ব|
মান্যবরগণ, আমি দ্বিতীয় বারের মত আসিয়ান-ভারত সম্মেলনে আসতে পেরে গর্বিত| নেয় পেই তাও-এ আগের সম্মেলনে আমি আমাদের সম্পর্ক ও সহযোগিতার দৃঢ়তা ও অংশদারিত্বের সম্ভাবনা দেখতে পেয়েছি| এবং এর চেয়েও যা গুরুত্বপূর্ণ -ভারত-আসিয়ান কৌশলগত সহযোগিতার ক্ষেত্রে আপনাদের অঙ্গীকার ও আস্থার দিকও লক্ষ্য করেছি|
আমরা এমন এক সময় মিলিত হয়েছি, যখন বিশ্ব জুড়ে নানা রকম সংকট চলছে, এর মধ্যে অর্থনৈতিক অনিশ্চয়তা, রাজনৈতিক অস্থিরতা এবং নিরাপত্তার হুমকিও রয়েছে|
এই কঠিন মুহুর্তে ভারত ও আসিয়ান হচ্ছে আশাবাদের দুটি উজ্জ্বল আলোক বিন্দু|
ভারত পৃথিবীতে এখন দ্রুতগামী বিকাশশীল অর্থনীতির দেশ| প্রবৃদ্ধির হার ৭.৫ শতাংশ ছুইছুই, এবং এই হার আরও বৃদ্ধি পাবে বলে মনে করা হচ্ছে| আমাদের মুদ্রাস্ফীতির হার কমছে| একই সঙ্গে কমছে রাজস্ব ও বৈদেশিক বানিজ্য ঘাটতি| এবং বানিজ্য ও আন্তর্জাতিক ক্ষেত্রের আস্থা উল্লেখযোগ্যভাবে বৃদ্ধি পেয়েছে|
ভারতে রুপান্তরের ব্যাপকতা বিপুল, অতএব, ভারতে আর্থিক ক্রিয়াকলাপের সুযোগও বিশাল|
তাছাড়া আমাদের পরিবেশও এখন মুক্ত ও স্বাগত জানানোর ন্যায়| আর তার প্রতিফলন ঘটেছে বিশ্ব ব্যাঙ্ক প্রণীত ‘ব্যবসা করার সহজ প্রক্রিয়া’ শীর্ষক তালিকায় ভারতের স্থান এক লাফে অনেকটা উপরের দিকে উঠে আসার মধ্যে| এবং আমরা দৃঢ়তা ও দ্রুততার সাথে সংস্কারের কাজ চালিয়ে যাব|
আসিয়ানের অর্থব্যবস্থা গতি ও শক্তি নিয়ে এগিয়ে যাচ্ছে|
আমার কোন সন্দেহ নেই যে, আমরা আমাদের ১.৯ বিলিয়ন মানুষের সমৃদ্ধি আনয়নে বাড়তি উদ্যম যোগাতে পারব|
মান্যবরগণ,
আমি আনন্দিত যে, সাময়িক একটা পতনের পর ২০১৪-১৫ অর্থবর্ষে আমাদের বানিজ্য ৭৬.৫ বিলিয়ন মার্কিন ডলারে বৃদ্ধি পেয়েছে; এবং সেরকম বিনিয়োগও হয়েছে দুদিকেই| অন্তর্গামী ও বহির্গামী দু’দিক থেকেই আসিয়ান এখনো সবচেয়ে বড় বিনিয়োগ সহযোগী| বিরাট আর্থিক সহযোগিতার সম্ভাবনার এখনো এনেকটাই কাজে লাগানো যায়নি| আমি আস্থাবাদী যে, আমাদের অর্থনৈতিক অবস্থার বিকাশের সাথে সাথে আমাদের বানিজ্য ও বিনিয়োগের ক্ষেত্রও আরো প্রসারিত হবে|
মান্যবরগণ,
আমরা আমাদের সহযোগিতার কাঠামোর মধ্যেকার অগ্রগতি থেকেই আস্থা অর্জন করতে পারি| ২০১৫-এর জুলাই মাসে পরিষেবা ও বিনিয়োগ বানিজ্যের চুক্তি সম্পাদন এক অগ্রগামী বড় পদক্ষেপ|
তাছাড়া, পণ্য ও পরিষেবার পাশাপাশি বিনিয়োগ সম্পর্কিত একটি উচ্চাকাঙ্ক্ষাপূর্ণ ও ভারসাম্যপূর্ণ আঞ্চলিক সর্বাত্মক আর্থিক সহযোগিতার চুক্তি প্রণয়নের জন্য আলোচনাকে আরো এগিয়ে নিয়ে যেতে আমরা তাকিয়ে আছি|
অংশীদারীমূলক সমৃদ্ধির মূল পথ হচ্ছে যোগাযোগ| ত্রিপাক্ষিক মহাসড়ক প্রকল্পের কাজ ভালোভাবে এগিয়ে চলেছে এবং এটি ২০১৮ সালের মধ্যেই শেষ হওয়া উচিত|
আমরা ভারত ও আসিয়ানের মধ্যে প্রাকৃতিক ও ডিজিট্যাল যোগাযোগ প্রকল্পের জন্য ১ বিলিয়ন মার্কিন ডলার অর্থ ঋণদানের প্রস্তাব করছি|
অতীতের মতো আমরা কম্বোডিয়া, লাওস, মায়ানমার ও ভিয়েতনামের সঙ্গে সহযোগিতার ওপর বিশেষ জোর দিচ্ছি|
সক্ষমতা তৈরির প্রকল্পে তাদের সঙ্গে আমাদের সহযোগিতার আরও প্রসার ঘটানো হবে| সেই সঙ্গে, সি.এল.এম.ভি দেশগুলিতে ম্যানুফেকচারিং কেন্দ্রের উন্নয়নে আমরা প্রজেক্ট ডেভেলপমেন্ট ফান্ড তৈরী করতে চাইছি|
মান্যবরগণ, আমাদের সহযোগিতা ও আর্থিক অংশীদারিত্বের ক্ষেত্রে এক গুরুত্বপূর্ণ স্তম্ভ হিসেবে রয়েছে বিজ্ঞান, প্রযুক্তি ও উদ্ভাবনা| আসিয়ান ও ভারতের মধ্যে বিজ্ঞান ও প্রযুক্তি উন্নয়ন তহবিলকে আমরা দশ লক্ষ মার্কিন ডলার থেকে বাড়িয়ে ৫০ লক্ষ মার্কিন ডলারে বর্দ্ধিত করব|
আমরা আসিয়ান-ইন্ডিয়া ইনোভেসন প্লাটফর্ম স্থাপন করতে চাইছি, যা স্বল্প ব্যয়ের প্রযুক্তি, প্রযুক্তি হস্তান্তর, সহযোগিতামূলক গবেষণা ও উন্নয়ন প্রকল্পকে বানিজ্যিকিকরণে সহায়তা করবে|
মহাকাশে আমাদের সহযোগিতামূলক প্রকল্প, যা ভিয়েতনামে হবে, এর কাজ উল্লেখযোগ্যভাবে এগিয়েছে| এর দ্রুত সম্পাদনের বিষয়ে আমি আপনাদের নিশ্চিত করছি|
ভারত আসিয়ানকে আমাদের নিজস্ব প্রযুক্তিতে তৈরী জি.পি.এস.
নির্ভর জিও ওগমেন্টেড নেভিগেশন বা ‘গগন’ পরিষেবা ব্যবহারের প্রস্তাব দিয়েছে, যা উন্নত নেভিগেশন, অবস্থান নির্দেশক সহায়তা ও তথ্য সরবরাহ সহায়তা দেবে|
আমি এটাও প্রস্তাব দিচ্ছি যে, মহাসাগর বা নীল অর্থনীতির সুস্থায়ী উন্নয়নে আমরা সহযোগিতা করব| এটা আমাদের ভবিষ্যতের অর্থনীতির চালিকাশক্তি হিসেবে দ্রুত গুরুত্বপূর্ণ হয়ে উঠবে, এটা আমাদের খাদ্য সুরক্ষা, ওষুধ ও পরিচ্ছন্ন শক্তির উৎসও হয়ে উঠবে| ভারত ইতোমধ্যেই মহাসাগরীয়-রাষ্ট্রগুলির সঙ্গে সহযোগী হয়েছে|
মান্যবরগণ, আমাদের গবেষণা ও উদ্ভাবনার উদ্যোগের মধ্য দিয়ে আমাদের অবশ্যই কিছু অভিন্ন সংকটের মোকাবিলা করতে হবে—ব্যাপক নগরায়ন ও বৃহদাকার শহর; ভবিষ্যতের জন্য দক্ষতা; খাদ্য সুরক্ষা; জল; এবং সাশ্রয়ী স্বাস্থ্য সুরক্ষা ব্যবস্থা|
জলবায়ু পরিবর্তন সারা বিশ্বের সমনে এখন উদ্বেগের বিষয়| পরিচ্ছন্ন শক্তি উৎপাদন ক্ষেত্রে ভারত বিরাট এক পরিকল্পনা নিয়েছে—২০২২ সালের মধ্যে পুনর্নবীকরণ শক্তির ক্ষেত্রে অতিরিক্ত ১৭৫ গিগাওয়াট উৎপাদন এবং ২০৩০ সালের মধ্যে অ-জীবাশ্ম জ্বালানির মাধ্যমে ৪০ শতাংশ শক্তি উৎপাদন|
মান্যবরগণ, আমাদের প্রতিষ্ঠানগুলিতে পুনর্নবীকরণ শক্তি উৎপাদন বিষয়ক একশোটিরও বেশি প্রশিক্ষণ কর্মসূচিতে সুযোগ নেবার প্রস্তাব দিতে পারলে আমরা আনন্দিত হব|
সৌর-শক্তি ব্যবহারে অগ্রণী ১২২ টি দেশকে নিয়ে আন্তর্জাতিক সৌর-জোটেরও প্রস্তাব আমি করেছি, আগামী ৩০ নভেম্বর প্যারিসে আমি এবং ফরাসী রাষ্ট্রপতি ওলান্দে যার আনুষ্ঠনিক সূচনা করব| আমি এর সূচনা ও জোটে আপনাদের অংশগ্রহণ নিয়ে আশাবাদী|
মান্যবরগণ,
আমাদের সম্পর্কের সাংস্কৃতিক ভিত্তিকে পুনরুজ্জীবিত করার গঠনমূলক প্রয়াসকে আমি গভীরভাবে মূল্য দিচ্ছি| জুলাই মাসে নয়াদিল্লিতে আসিয়ান-ভারত সাংস্কৃতিক সংযোগের আন্তর্জাতিক সম্মেলন অনুষ্ঠিত হয়েছে| আমরা আমাদের পুবের-সিংহদ্বার শিলং-এর নর্থ-ইস্টার্ন হিল ইউনিভার্সিটিতে আসিয়ান পাঠ-কেন্দ্র খোলার প্রস্তাব করছি|
আমি এব্যাপারে পুলকিত যে, প্রথম বারের ইন্ডিয়ান কাউন্সিল ফর কালচারাল রিলেশনস ডিস্টিঙ্গুইসড এলামনি অ্যাওয়ার্ড এবছর পাচ্ছেন আসিয়ানের মহা-সচিব মহামান্য লি লুং মিন|
ভারত খুব শীঘ্রই ১০টি আসিয়ানভুক্ত দেশের সবার জন্য বৈদ্যুতিন-ভিসার সুবিধা চালু করবে|
মান্যবরগণ,
এই অঞ্চল, সমুদ্র, মহাকাশ ও সাইবার পৃথিবীতে আমাদের নিরাপত্তা ও স্থায়িত্বের ভিত্তির ওপরই আমাদের ভবিষ্যতের সমৃদ্ধি অপেক্ষা করছে|
প্রথমবারের আসিয়ান-ভারত সাইবার নিরাপত্তা সম্মেলন আমরা আয়োজন করেছি ২০১৫ সালের জানুয়ারিতে| এই সম্মেলন এক্ষেত্রে আরো বৃহত্তর সহযোগিতার জন্য অন্যতম মাধ্যম হতে পারে|
ভারত আসিয়ানের সঙ্গে জাহাজ চলাচল, বিমান উড়ান, নির্বিঘ্ন বানিজ্যে স্বাধীনতার ক্ষেত্রে ১৯৮২ সালের সামুদ্রিক আইন সম্পর্কিত রাষ্ট্রসংঘ সম্মেলন সহ আন্তর্জাতিক আইনের নীতি অনুযায়ী সহযোগিতায় প্রতিশ্রুতিবদ্ধ|শান্তিপূর্ণ আলোচনার মাধ্যমেই ভুখন্ড নিয়ে বিরোধের নিষ্পত্তি হওয়া উচিত|
ভারত আশাবাদী যে, দক্ষিণ চীন সাগরে বিরোধের ক্ষেত্রে জড়িত সব দলই এই এলাকার সমঝোতা চুক্তির নিয়মনীতি মেনে চলবে এবং সর্বসম্মতিক্রমে একটা আচর বিধির দ্রুত প্রণয়নে দ্বিগুন উদ্যোগ নেবে|
সামুদ্রিক নিরাপত্তা, জলদস্যুতা-প্রতিরোধ এবং মানবিক ও বিপর্যয় ঘটিত ত্রানের ক্ষেত্রে সহযোগিতায় আমাদের সুনির্দিষ্ট পরিকল্পনা গ্রহণ করা উচিত|
সন্ত্রাসবাদ এখন পৃথিবীর কাছে সবচেয়ে বড় সমস্যা, যা এখানে আমাদের সবাইকে প্রভাবিত করছে| আসিয়ান সদস্যদের সঙ্গে আমাদের অসাধারণ দ্বিপাক্ষিক সহযোগিতা রয়েছে| এবং আন্তর্জাতিক সন্ত্রাসবাদ নিয়ে সর্বাত্মক বিধান প্রণয়নের ক্ষেত্রে সহায়তা সহ আমাদের দেখতে হবে আঞ্চলিক ও আন্তর্জাতিক ক্ষেত্রে এই সহযোগিতা কিভাবে আরও বাড়ানো যায়|
মান্যবরগণ, বারবার পরিবর্তিত আমাদের এই অঞ্চল বহু অনুস্চিত অবস্থা পেরিয়েই শান্তিপূর্ণ ও সমৃদ্ধিপূর্ণ ভবিষ্যতের দিকে এগিয়েছে| তাই আমরা আশাবাদী যে, এই অঞ্চলের রূপরেখা গঠনে আসিয়ান নেতৃত্বের ভুমিকা নেবে|
মান্যবরগণের উপস্থিতির জন্য ধন্যবাদ জানিয়ে এবং এই সহযোগিতাকে ভারত যে সর্বাধিক প্রাধান্য দিয়ে দেখছে, তা জানিয়ে আমি শেষ করতে চাই| এর স্বীকৃতিস্বরূপ আমরা জাকার্তায় আসিয়ানের স্থায়ী মিশন চালু করেছি|
আমাদের সহযোগিতাকে কিভাবে আরও উন্নত করা যেতে পারে, তা নিয়ে আপনাদের চিন্তাভাবনা শোনার জন্য আমি অধীর আগ্রহের সঙ্গে রইলাম| আপনাদের ধন্যবাদ|
SC/AD/AGT/S
