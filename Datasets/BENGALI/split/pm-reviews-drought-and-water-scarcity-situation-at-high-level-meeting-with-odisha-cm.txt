প্রধানমন্ত্রী শ্রী নরেন্দ্র মোদী শনিবার ওড়িশার বিভিন্ন প্রান্তের খরা ও জলসঙ্কট পরিস্হিতি নিয়েএক উচ্চ পর্যায়ের বৈঠকে পৌরহিত্য করেন।
ওড়িশার মুখ্যমন্ত্রী শ্রী নবীন পট্টনায়কও বৈঠকে অংশ নেন।
কেন্দ্রীয় সরকার ও ওড়িশা সরকারের উচ্চ পদস্হ আধিকারিকরাও বৈঠকে উপস্হিত ছিলেন।
জাতীয় বিপর্যয় ত্রাণ তহবিল (এনডিআরএফ) থেকে ওড়িশাকে ৬০০.৫২ কোটি টাকা দেওয়া হয়ছে।
এটা ২০১৫-১৬-ই রাজ্যের বিপর্যয় ত্রাণ তহবিলে কেন্দ্রীয় অংশ বাবদ দেওয়া ৫৬০.২৫ কোটি টাকার অতিরিক্ত।
এছাড়া চলতি অর্থ বছরে রাজ্য বিপর্যয় ত্রাণ তহবিলের প্রথম কিস্তি বাবদ ২৯৪.৩৭৫ কোটি টাকাও ইতিমধ্যেই দেওয়া হয়েছে।
জল সংরক্ষণের প্রয়াস হিসেবে ওড়িশা এরই মধ্যে ২৫ হাজার খামারপুকুর, ৭ হাজার চেকবাঁধ, ৪ হাজার পারকোলেশন ট্যাঙ্ক, ৪শো জল ধরে রাখার কাঠামো এবং ৩শো ৫০টি জনগোষ্ঠীগত ব্যবহারের জন্য পুষ্করিনী ইত্যাদী নির্মাণ করেছে।
মুখ্যমন্ত্রী বলেন, যে ওড়িশায় ৩০ টি জেলার সবকটিতেই প্রধানমন্ত্রী কৃষি সিন্চাই যোজনার আওতায় জেলা সেচ পরিকল্পনা সম্পন্ন করা হয়েছে।
এই প্রকল্প দ্রুত রূপায়ণের জন্য রাজ্যের অঙ্গীকারের ওপর তিনি জোর দেন।
অন্যান্য কৃষি প্রকল্প নলবাহিত জল সরবরাহ, গ্রামাঞ্চলে ব্যাঙ্কিং ব্যবস্হার সম্প্রসারণ প্রভৃতি বিষয়েও বৈঠকে আলোচনা হয়।
কেন্দ্র ও রাজ্যের একসঙ্গে কাজ করার সিদ্ধান্ত নিয়ে বৈঠক শেষ হয়।
PG/NS
