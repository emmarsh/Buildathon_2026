প্রধানমন্ত্রী শ্রী নরেন্দ্র মোদী আজ নতুন দিল্লীতে এক উচ্চপর্যায়ের বৈঠকে ঘূর্ণীঝড় ফণী’র প্রস্তুতি পর্যালোচনা করেছেন।
বৈঠকে মন্ত্রিসভার সচিব, প্রধানমন্ত্রীর মুখ্যসচিব, প্রধানমন্ত্রীর অতিরিক্ত মুখ্যসচিব, কেন্দ্রীয় স্বরাষ্ট্র সচিব সহ ভারতীয় আবহাওয়া দপ্তর, জাতীয় বিপর্যয় মোকাবিলা বাহিনী, জাতীয় বিপর্যয় মোকাবিলা কর্তৃপক্ষ এবং প্রধানমন্ত্রীর কার্যালয়ের উচ্চপদস্হ আধিকারিকরা উপস্হিত ছিলেন।
বৈঠকে ঘূর্ণীঝড় ফণী’র সম্ভাব্য গতিপথ এবং এই ঘূর্ণীঝড়ের প্রেক্ষিতে আগাম সতর্কতামূলক ব্যবস্হা গ্রহণ ও প্রস্তুতি সম্পর্কে প্রধানমন্ত্রীকে অবহিত করা হয়েছে।
ঘূর্ণীঝড়ের প্রভাব ও মোকাবিলায় ইতিমধ্যেই প্রয়োজনীয় পর্যাপ্ত ব্যবস্হা গ্রহণ করা হয়েছে।
জাতীয় বিপর্যয় মোকাবিলা বাহিনীর একাধিক দল এবং সেনাকর্মীদের মোতায়েন করা হয়েছে।
এমনকি পানীয় জলের বন্দোবস্ত সহ বিদ্যুৎ সরবরাহ এবং টেলি-যোগাযোগ পরিষেবা বজায় রাখতে উপযুক্ত ব্যবস্হা গ্রহণ করা হচ্ছে।
উদ্ভুত পরিস্হিতি পর্যালোচনা করে প্রধানমন্ত্রী সম্ভাব্য প্রভাবিত রাজ্যগুলির আধিকারিকদের সঙ্গে দ্রুত প্রতিকারমূলক ব্যবস্হা এবং ত্রাণ ও উদ্ধারকার্যে সহায়তার জন্য কেন্দ্রীয় সরকারের উচ্চপদস্হ আধিকারিকদের প্রয়োজন অনুযায়ী ঘনিষ্ঠ যোগাযোগ রাখার নির্দেশ দিয়েছেন।
CG/BD/NS/
