ছত্তিশগড়ের রাজ্যপাল শ্রী বলরামজি দাস ট্যান্ডনের মৃত্যুতে শোক প্রকাশ করেছেন প্রধানমন্ত্রী শ্রী নরেন্দ্র মোদী।
এক বার্তায় তিনি বলেছেন :
“ছত্তিশগড়ের রাজ্যপাল শ্রী বলরামজি দাস ট্যান্ডনের প্রয়াণে আমি মর্মাহত।
জনজীবনে বিশেষ শ্রদ্ধাভাজন এমন এক ব্যক্তিকে আমরা হারালাম, সমাজের প্রতি যাঁর সেবা চিরস্মরণীয় হয়ে থাকবে।
এই শোকের মুহূর্তে তাঁর পরিবার-পরিজন এবং শুভানুধ্যায়ীদের মতো আমিও সমানভাবেই চিন্তিত।
শ্রী বলরাম দাস ট্যান্ডন পাঞ্জাবের শান্তি ও প্রগতির লক্ষ্যে বহু দশক ধরেই কাজ করে গেছেন।
শিল্প ও শ্রম-কল্যাণ সম্পর্কে তাঁর আবেগ ও অনুভূতি ছিল তীক্ষ্ণ।
তাঁর প্রশাসনিক অভিজ্ঞতার ফলে এই রাজ্যটি বিশেষভাবে উপকৃত হয়েছে।
জরুরি অবস্থার বিরোধিতা করার মতো যে সাহস তিনি দেখিয়েছিলেন তা কোনও দিনই ভুলে যাওয়ার মতো বিষয় নয়”।
*****
CG/SKD/SB
