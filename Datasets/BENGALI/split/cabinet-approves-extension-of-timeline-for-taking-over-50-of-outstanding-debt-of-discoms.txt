ডিসকমগুলির ৫০ শতাংশেরও বেশি বকেয়া ঋণের দায়িত্ব হস্তান্তর সম্পর্কিত কাজের সময়সীমা বৃদ্ধির প্রস্তাবে অনুমোদন দিল কেন্দ্রীয় মন্ত্রিসভা।
প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত মন্ত্রিসভার বৈঠকে আজ এই অনুমোদনদানের সিদ্ধান্ত গ্রহণ করা হয়।
এটির সময়সীমা এর আগে ধার্য করা হয় ৩১ মার্চ, ২০১৫ পর্যন্ত।
মন্ত্রিসভার এই সিদ্ধান্তের ফলে সময়সীমা আরও এক বছর বাড়িয়ে করা হল ৩১ মার্চ, ২০১৬।
এর ফলে, উজ্জ্বল ডিসকম অ্যাস্যুরেন্স যোজনা অর্থাৎ, ‘উদয়’-এ যে রাজ্যগুলি এর আগে যোগ দিতে পারেনি, তাদের জন্যও এই সুযোগ সম্প্রসারিত হল।
‘উদয়’ কর্মসূচিটিতে যোগদানের ব্যাপারে ইতিমধ্যেই সম্মতি জানিয়েছে ১৯টি রাজ্য।
এর মধ্যে রাজস্থান, উত্তরপ্রদেশ, ছত্তিশগড়, ঝাড়খণ্ড, পাঞ্জাব, বিহার, হরিয়ানা, গুজরাট, উত্তরাখণ্ড এবং জম্মু ও কাশ্মীর ইতিমধ্যেই মউ স্বাক্ষর করেছে কেন্দ্রীয় সরকারের সঙ্গে।
২০১৫-১৬ অর্থ বছরে ৯৯,৫৪১ কোটি টাকার বন্ড ছাড়া হয় অংশগ্রহণকারী রাজ্যগুলির পক্ষ থেকে যাতে ‘উদয়’-এ অংশগ্রহণকারী রাজ্যগুলির ডিসকমের ৫০ শতাংশ বকেয়া ঋণ শোধ করা যায়।
এর পরেও ১১,৫২৪ কোটি টাকার ডিসকম বন্ড ছাড়া হয়।
বর্তমান আর্থিক বছরে ১৪,৮০১ কোটি টাকার বন্ড ছেড়েছে উত্তরপ্রদেশ।
PG/SKD/DM
