প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভাকে ভারত ও অ্যাঙ্গোলার মধ্যে ইলেট্রনিক্স এবং তথ্যপ্রযুক্তি ক্ষেত্রে দ্বিপাক্ষিক সহযোগিতা সংক্রান্ত সমঝোতা বিষয়ে অবহিত করা হয়েছে।
দু দেশের মধ্যে ই-গভর্নেন্স, তথ্যপ্রযুক্তির জন্য মানবসম্পদ উন্নয়ন, তথ্য নিরাপত্তা, ইলেট্রনিক্স হার্ডওয়্যার উৎপাদন, তথ্যপ্রযুক্তি ভিত্তিক সফটওয়্যার শিল্প এবং টেলিমেডিসিনের মতো ক্ষেত্রে সহযোগিতার বৃদ্ধির লক্ষ্যে এই সমঝোতা স্বাক্ষরিত হয়েছে।
কেন্দ্রীয় ইলেট্রনিক্স এবং তথ্যপ্রযুক্তি মন্ত্রককে, এই ক্ষেত্রে নতুন নতুন বিষয়ে আন্তর্জাতিক সহযোগিতা বৃদ্ধির জন্য বলা হয়েছে।
এরই প্রেক্ষিতে মন্ত্রক বিভিন্ন দেশের সংশ্লিষ্ট সংগঠন/এজেন্সিগুলির সঙ্গে তথ্য ও যোগাযোগ প্রযুক্তি ক্ষেত্রে সহযোগিতা এবং তথ্য আদান-প্রদানের লক্ষ্যে একাধিক সমঝোতা ও চুক্তিতে আবদ্ধ হয়েছে।
সাম্প্রতিক সময়ে ভারত সরকার যে ‘ডিজিটাল ইন্ডিয়া’, ‘মেক ইন ইন্ডিয়া’র মতো উদ্যোগ গ্রহন করেছে তারই প্রেক্ষিতে প্রযুক্তি ক্ষেত্রে ব্যবসার সুযোগ বিষয়ে খোঁজ খবর নেওয়ার প্রয়োজনীয়তা বৃদ্ধি পেয়েছে।
এ রকম এক পরিপ্রেক্ষিতেই দুই দেশের মধ্যে এই সমঝোতাটি স্বাক্ষরিত হয়।
ভারতের পক্ষে বিদেশ দপ্তরের রাষ্ট্রমন্ত্রী এম জে আকবর এবং অ্যাঙ্গোলার পক্ষে সেদেশের টেলি যোগাযোগ ও তথ্যপ্রযুক্তি মন্ত্রি এই সমঝোতায় স্বাক্ষর করেন।
CG/PB/NS/
