ধানমন্ত্রী শ্রী নরেন্দ্র মোদি বৃহস্পতিবার ১২ নভেম্বর, ২০১৫ লন্ডন এসে পৌঁছলেন| কুচকাওয়াজের মাধ্যমে তাঁকে অভিনন্দন জানানো হয়| আনুষ্ঠানিকভাবে তাঁকে স্বাগত জানান ব্রিটেনের প্রধানমন্ত্রী শ্রী ডেভিড ক্যামেরন|
প্রধানমন্ত্রী প্রতিনিধি পর্যায়ে বৈঠক করলেন ব্রিটেনের প্রধানমন্ত্রীর সঙ্গে| এই আলোচনার পর সংবাদ বিবৃতিতে প্রধানমন্ত্রী বলেন, ব্রিটেন সফরে এসে তিনি আনন্দিত|
প্রধানমন্ত্রী হিন্দিতে বলেন, “এই সম্পর্ক আমাদের কাছে বিশেষ গুরুত্বপূর্ণ| আমাদের ঐতিহাসিক নৈকট্য, দুই দেশের জনগনের মধ্যে ব্যতিক্রমী বন্ধন এবং আমাদের গভীর মূল্যবোধ এই সম্পর্ককে বিশেষ চরিত্রের রূপ দিয়েছে| আমাদের মধ্যে গভীর ও ক্রমবর্ধমান সহযোগিতা রয়েছে—বানিজ্য ও বিনিয়োগ, প্রতিরক্ষা ও নিরাপত্তা, বিজ্ঞান ও শিক্ষা, পরিশ্রুত বিদ্যুৎ ও স্বাস্থ্য, প্রযুক্তি ও উদ্ভাবন, সংস্কৃতি সহ সমস্ত ক্ষেত্রেই| আন্তর্জাতিক পর্যায়েও দু’দেশের স্বার্থ সংস্লিষ্ট গুরুত্বপূর্ণ নানা বিষয়ে আমাদের মধ্যে সহযোগিতা রয়েছে|
আমরা আমাদের মধ্যে রাজনৈতিক আলোচনা আরও বাড়াতে এবং নিয়মিতভাবে দ্বিপাক্ষিক বৈঠক করতে সম্মত হয়েছি| পৃথিবীর অন্যান্য অঞ্চলের উন্নয়নে সহায়তা করার জন্য আমরা আমাদের মূল্যবোধকে সম্পর্কের শক্তিতে পরিনত করার সিদ্ধান্তও নিয়েছি| এবং আমরা সমস্ত ক্ষেত্রেই সহযোগিতার সম্পর্ক গভীর করতে প্রতিশ্রুতিবদ্ধ|
অসামরিক পরমানু চুক্তির সিদ্ধান্ত আমাদের পারস্পরিক বিশ্বাস এবং আবহাওয়া পরিবর্তন মোকাবিলার সংকল্পের প্রতীক| পরিছন্ন শক্তি সহযোগিতামূলক ভারতের আন্তর্জাতিক কেন্দ্রের লক্ষ্যে সহযোগিতার চুক্তি বিশ্বের পারমানবিক শিল্প ক্ষেত্রে প্রতিরক্ষা ও নিরাপত্তাকে শক্তিশালী করবে|
নিয়মিত মহড়া, প্রতিরক্ষা বানিজ্য ও সহযোগিতা সহ নানা বিষয়ে প্রতিরক্ষা ও নিরাপত্তার ক্ষেত্রে ব্রিটেনের সঙ্গে সহযোগিতার অপর আমরা বিশেষ মূল্য দেই| এই সহযোগিতা উত্তরোত্তর বৃদ্ধি পাবে| আমি আনন্দিত যে ২০১৬ সালের ফেব্রুয়ারিতে ভারতে অনুষ্ঠিতব্য আন্তর্জাতিক ফ্লিট পর্যালোচনায় ব্রিটেন যোগ দেবে| নিরাপত্তা ক্ষেত্রে আমাদের মেক ইন ইন্ডিয়া পদক্ষেপ সহ ভারতের প্রতিরক্ষা আধুনিকীকরণ পরিকল্পনায় ব্রিটেন এক শক্তিশালী সহযোগী হয়ে উঠবে|
আমাদের অর্থনৈতিক সম্পর্ক অনেক বেশি মজবুত এবং তা আমাদের সহযোগিতার সম্পর্কের মূল ভিত্তি| আমার দৃঢ় বিশ্বাস যে, আগামী দিনগুলিতে ভারত ও ব্রিটেনের অর্থনৈতিক শক্তি বিস্তৃতি ও সুযোগের দিক দিয়ে আরও বৃদ্ধি পেয়ে এই সম্পর্ক আরও উন্নত হবে| ভারতে বিনিয়োগকারীদের মধ্যে ব্রিটেন ইতোমধ্যেই তৃতীয় স্থানে রয়েছে| অন্যদিকে গোটা ইউরোপিয়ান ইউনিয়নে ভারতের যত বিনিয়োগ, তার চেয়ে বেশি বিনিয়োগ রয়েছে ব্রিটেনে| ভারতে ব্রিটেনের বিনিয়োগের জন্য আমরা নতুন গতিশীল পদ্ধতির সূচনা করব| ভারত-ব্রিটেনের সি.ই.ও.
ফোরাম-এর পুনরুজ্জীবন এক্ষেত্রে স্বাগতিক উদ্যোগ|
এর পাশাপাশি আমরা খুব দ্রুততার সঙ্গে লন্ডন অর্থনৈতিক বাজারে আমাদের তহবিল বাড়াব| আমি আনন্দিত যে আমরা লন্ডনে রেলওয়ে রুপি বন্ড চালু করব, কিন্তু আমি বিশ্বাস করি এটা স্বাভাবিক| কারণ এখান থেকেই ভারতীয় রেলের সূচনা হয়েছিল|”
যৌথ সংবাদ বিবৃতির পর সাংবাদিকদের সঙ্গে আলাপচারিতায় প্রধানমন্ত্রী বলেন, সমাজের মৌলিক মূল্যবোধকে লঙ্ঘন করে এমন কোনো ঘটনাকে ভারত সহ্য করবে না| তিনি বলেন, ভারত শক্তিশালী গণতন্ত্রের দেশ, যে দেশ সংবিধানের মাধ্যমে প্রত্যেকের অধিকারের সুরক্ষায় প্রতিশ্রুতিবদ্ধ|
ব্রিটেনের সংসদে ভাষণ দিতে গিয়ে প্রধানমন্ত্রী বলেন, “আমাদের জাতির দৃষ্টিভঙ্গি থেকেই ‘সবকা সাথ, সবকা বিকাশ’-এর মূল ভাব| যার মধ্যে রয়েছে প্রত্যেক নাগরিক, তাঁদের অংশগ্রহন এবং সবার সমৃদ্ধি|
এটা শুধুমাত্র অর্থনৈতিক অন্তর্ভুক্তির আহ্বান নয়|
এটা আমাদের বৈচিত্র্য, সামাজিক সম্প্রীতির বিশ্বাস এবং প্রত্যেকের স্বাধীনতা ও অধিকারের প্রতিশ্রুতির উদযাপন|
এটা আমাদের আবহমান সংস্কৃতির ধারা, আমাদের সংবিধানের মূল প্রাণশক্তি, এবং এটা হবে আমাদের ভবিষ্যতের মূল ভিত্তি”|
প্রধানমন্ত্রী লন্ডন শহরের ব্যবসায়ী সমাজের উদ্দেশ্যে ভাষণ দেন গিল্ডহলে|
প্রধানমন্ত্রী বলেন, “ভারত ও ব্রিটেন বহু শতাব্দী থেকেই পরস্পরের সঙ্গে ভালোভাবে পরিচিত| আমাদের সরকার পরিচালনার বেশিরভাগ পদ্ধতিও ওয়েস্টমিনিস্টার মডেল-এর ওপর ভিত্তি করেই হয়েছে| আমাদের প্রতিষ্ঠানগুলি পরস্পরের সঙ্গে আদানপ্রদানের জন্য পরিচিত, আমাদের জনগণ পরস্পরের সঙ্গে কাজ করে পরিচিত এবং আমাদের ব্যবসায়ীরা পরস্পরের সঙ্গে মিলেমিশে এগিয়ে যাওয়ার জন্য পরিচিত|
আর এই কারণেই ব্রিটেন ভারতের সবচেয়ে বড় ব্যবসায়িক সহযোগী| ব্রিটেনও ভারতে বিদেশী বিনিয়োগকারীদের মধ্যে তৃতীয় স্থানে রয়েছে| এবং আমি অবশ্যই বলব, এটা একতরফা নয়| ভারতও ব্রিটেনে সরাসরি বিদেশী বিনিয়োগকারীদের মধ্যে তৃতীয় স্থানে উঠে এসেছে| যাইহোক, ভারত ও বৃটেনের মধ্যে অর্থনৈতিক সম্পর্ককে আরও শক্তিশালী করার যথেষ্ট সুযোগ রয়েছে|
এই দ্বিপাক্ষিক সম্পর্ককে আমাদের পরস্পরের জন্যই আরও কার্যকরভাবে ব্যবহার করতে হবে| ব্রিটেন যেসব ক্ষেত্রে বেশি এগিয়ে আছে, আমরা সেইসব দিকগুলিকে আরও উন্নত করার জন্য আগ্রহী| এই সহযোগিতার জন্য আমরা প্রয়োজনীয় সহায়ক পরিবেশ তৈরিতে কঠোরভাবে কাজ করছি| এখানে থাকা ভারতীয়রা আমাদেরকে ব্রিটেনের সঙ্গে আরও বেশি সংযুক্তির জন্য প্রতিনিয়ত বলে যাচ্ছেন|”
প্রধানমন্ত্রী পার্লামেন্ট স্কোয়ারে মহাত্মা গান্ধীর মূর্তিতে শ্রদ্ধাঞ্জলি অর্পণ করেন| টাওয়ার ব্রিজ সহ লন্ডনের সমস্ত বিখ্যাত জায়গায় ভারতের ‘গেরুয়া,সাদা,সবুজ’ রঙে ছয়লাপ এবং সবার নজর সেদিকেই নিবদ্ধ| প্রধানমন্ত্রী ক্যামেরন চেকার্সে অবস্থিত তাঁর অবসরকালীন বাড়িতে প্রধানমন্ত্রী নরেন্দ্র মোদির সম্মানার্থে এক বিশেষ নৈশভোজের আহ্বান করেছেন|
SC/AD
