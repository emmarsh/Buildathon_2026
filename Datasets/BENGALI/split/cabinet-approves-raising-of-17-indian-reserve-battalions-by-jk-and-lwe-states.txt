প্রধানমন্ত্রীর পৌরহিত্যে কেন্দ্রীয় মন্ত্রিসভা বুধবার জম্মু ও কাশ্মির এবং বামপন্থী উগ্রবাদ (এল ডব্লু ই) কবলিত রাজ্যগুলিতে নিয়োজিত করার জন্য ইন্ডিয়া রিজার্ভ ব্যাটেলিয়ন-এর (আই আর বি এন এস) ১৭টি বাহিনি প্রতিষ্ঠা করার লক্ষ্যে অনুমোদন দিয়েছে।
এর মধ্যে জম্মু ও কাশ্মিরে ৫, ছত্তিশগড়ে ৪, ঝাড়খন্ডে ৩, ওড়িশায় ৩ এবং মহারাষ্ট্রে ২ বাহিনি নিয়োজিত করা হবে।
এই ১৭টি বাহিনি প্রতিষ্ঠার জন্য যেসব বিষয়ে প্রধানত জোর দেওয়া হয়েছে সেগুলি হল যথা:- স্থানীয় যুবকদের নিয়োগ করা হবে।
এটা অর্জনের জন্য যদি প্রয়োজন হয়, তা’হলে বয়স ও শিক্ষাগত যোগ্যতার ক্ষেত্রে ছাড় দেওয়া হবে।
জম্মু ও কাশ্মিরে যে ৫ বাহিনি গঠন করা হবে তাতে কনস্টেবল ও চতুর্থ শ্রেণির পদের জন্য জম্মু ও কাশ্মিরের সীমান্ত জেলাগুলি থেকে ৬০% শূণ্যপদ পূরণ করা হবে।
এল ডব্লু ই কবলিত রাজ্যগুলির জন্য ‘নিরাপত্তা সম্পর্কিত ব্যয়’ (এস আর ই) প্রকল্পের আওতায় ২৭টি মূল জেলা থেকে কন্স্টেবল পদের জন্য ৭৫% শূণ্যপদ পূরণ করা হবে।
ভারত সরকার ১৯৭১-এ ইন্ডিয়ান রিজার্ভ ব্যাটেলিয়ন প্রকল্প চালু করেছিল।সরকার এ পর্যন্ত বিভিন্ন রাজ্যে এই আই আর বি এন এস-এর ১৫৩টি বাহিনি নিয়োজিত করেছে।যার মধ্যে ১৪৪টি বাহিনি প্রতিষ্ঠা করা হয়েছে এবং ঝাড়খন্ডে একটি আই আর বি এন এস-কে স্পেশালাইজড ইন্ডিয়ান রিজার্ভ ব্যাটেলিয়ন (এস আই আর বি) হিসেবে রূপান্তরীত করা হয়, এরমধ্যে রয়েছে দু’টি ইঞ্জিনিয়ারিং কোম্পানি এবং ৬টি নিরাপত্তা কোম্পানি।
