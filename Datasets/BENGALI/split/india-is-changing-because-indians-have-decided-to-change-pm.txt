প্রধানমন্ত্রী শ্রী নরেন্দ্র মোদী সুরাটে নতুন ভারত যুবসম্মেলনে এক টাউন হল কর্মসূচিতে নবীন পেশাদারদের সঙ্গে মতবিনিময় করেন।
নতুন ভারত যুবসম্মেলনে উপস্থিত সকলে প্রধানমন্ত্রীকে উচ্ছ্বসিত অভ্যর্থনা দেন।
শ্রী মোদী বলেছেন, দেশ বদলাচ্ছে এবং এটা সম্ভব হয়েছে, কারণ সাধারণ মানুষ আরও উন্নত ভারত গড়ার জন্য নিজেদের পরিবর্তনের সিদ্ধান্ত নিয়েছেন।
সুরাটে আজ জাতীয় যুবসম্মেলনে ভাষণ দিতে গিয়ে প্রধানমন্ত্রী আরও বলেন, আগে মানুষের মনোভাব ছিল কোনও কিছুই হবে না বা কিছুই বদলাবে না।
অবশ্য, এই মানসিকতায় পরিবর্তন এসেছে এবং তা স্পষ্ট দেখাও যাচ্ছে।
তিনি বলেন, “একটা সময় ছিল, যখন মানুষের মনে ধারণা ছিল যে, কিছুই বদলাতে পারে না।
আমরা ক্ষমতায় এসে প্রথমেই এই মানসিকতা পরিবর্তনের চেষ্টা শুরু করি।
এখন সবকিছুই বদলাতে পারে – সাধারণ মানুষের মনে এই মানসিকতা তৈরি হয়েছে।
ভারত বদলাচ্ছে, কারণ, ভারতীয়রা নিজেদের বদলানোর সিদ্ধান্ত নিয়েছেন”।
ভারতের সক্ষমতা প্রসঙ্গে প্রধানমন্ত্রী বলেন, “জঙ্গিরা মুম্বাই আক্রমণ করেছিল, তারপর কি হয়েছে?
আমাদের সরকারের শাসনকালে উরি জঙ্গিহানা হয়েছে, এরপর কি হয়েছে?
এটাই পরিবর্তন।
আমাদের জওয়ানদের হৃদয়ে যে আগুন রয়েছে, সেই একই আগুন আমারও রয়েছে।
সার্জিকাল স্ট্রাইক তার উজ্জ্বল দৃষ্টান্ত।
উরি জঙ্গিহানা আমার ঘুম কেড়ে নিয়েছিল, এরপর কি ঘটেছে, তা প্রত্যেকেরই জানা – এটাই পরিবর্তন”।
শ্রী মোদী বলেন, কালো টাকার বিরুদ্ধে সরকারের অভিযান এক সাহসী ও বিচক্ষণ পদক্ষেপ ছিল।
বিমুদ্রাকরণের পর ৩ লক্ষ সংস্থা বন্ধ হয়ে গেছে।
এমনকি, কেউ একথা ভাবেননি যে, কালো টাকায় লাগাম টানা যাবে।
তিনি আরও বলেন, “ভারতীয়দের জনমানসিকতায় পরিবর্তন এসেছে এবং এই মানসিকতাই দেশকে বদলাবে বলে আমার পূর্ণ আস্থা রয়েছে।
আগে সাধারণ মানুষ ভাবতেন, সবকিছু তাঁরাই বদলাবেন।
কিন্তু আমরা এই মানসিকতায় পরিবর্তন ঘটিয়েছি।
এই দেশ যে কোনও ব্যক্তির তুলনায় অনেক বড়।
রসিকতার সুরে প্রধানমন্ত্রী বলেন, আজ এটি তাঁর চতুর্থ জনসমাবেশের ভাষণ।
এ সত্ত্বেও তিনি ক্লান্তবোধ করছেন না।
ঘুরিয়ে তিনি উপস্থিত জনসাধারণকে জিজ্ঞেস করেন, তাঁরা ক্লান্তবোধ করছেন কিনা!
সমস্বরে জবাব আসে, না।
একদিনের সফরে গুজরাটে গিয়ে প্রধানমন্ত্রী আজ সুরাট বিমানবন্দরে টার্মিনাল ভবনের সম্প্রসারণের কাজের শিলান্যাস করেন এবং সুরাটে বিভিন্ন উন্নয়নমূলক প্রকল্পের সূচনা করেন।
সেখানে তিনি অত্যাধুনিক রাসিলাবেন সেবন্তীলাল ভেনাস হাসপাতাল জাতির উদ্দেশে উৎসর্গ করেন।
পরে, ডান্ডিতে এক অনুষ্ঠানে জাতীয় লবণ সত্যাগ্রহ স্মারক জাতির উদ্দেশে উৎসর্গ করেন। ***
CG/BD/SB
