প্রধানমন্ত্রী শ্রী নরেন্দ্র মোদীর পৌরহিত্যে বুধবার কেন্দ্রীয় মন্ত্রিসভার বৈঠকে ছত্তিশগড়ের তপশিলি উপজাতির তালিকায় সংশোধনের জন্য সংবিধান (তপশিলি জাতি ও উপজাতি) আদেশ (সংশোধন) বিল, ২০১৬-তে সরকারি সংশোধনের বিষয়টি অনুমোদিত হয়েছে।
এই সংশোধনের ফলে উপজাতির তালিকায় আরও কয়েকটি গোষ্ঠীর নাম যুক্ত করা হবে।
এই গোষ্ঠীগুলির মধ্যে রয়েছে – ভুঁঞয়া, ধানোয়ার, নাগাশিয়া, ওঁরাও, সাওয়ার প্রভৃতি।
২০১৬-র এই বিলটি সংবিধান আদেশ (সংশোধনী) বিল, ২০১৯ হিসাবেও গণ্য করা যেতে পারে।
বিলটি আইনে পরিণত হওয়ার পর ছত্তিশগড়ের তপশিলি উপজাতির সংশোধিত তালিকায় নতুনভাবে নথিভুক্ত গোষ্ঠীগুলি সরকারের বর্তমান প্রকল্পগুলির আওতায় বিভিন্ন সুযোগ-সুবিধা গ্রহণ করতে পারবেন।
এছাড়াও, সরকারের নীতি অনুযায়ী চাকরিতে সংরক্ষণের পাশাপাশি, শিক্ষা প্রতিষ্ঠানগুলিতে পড়াশুনার জন্য যে সুবিধা রয়েছে, সেগুলিও তাঁরা গ্রহণ করতে পারবেন।
CG/BD/SB
