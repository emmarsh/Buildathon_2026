উজবেকিস্তানের আদিজোন অঞ্চলে উজবেক-ভারত উন্মুক্ত ফার্মাসিউটিক্যাল জোন স্থাপনের জন্য ভারত ও উজবেকিস্তানের মধ্যে সমঝোতাপত্র বা মউ স্বাক্ষরে কেন্দ্রীয় মন্ত্রিসভার অনুমোদন মিলেছে।
প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বুধবারের বৈঠকে এ ব্যাপারে সিদ্ধান্ত হয়।
উজবেকিস্তানের রাষ্ট্রপতির ভারত সফরকালে আগামী পয়লা অক্টোবর এই মউ স্বাক্ষরিত হবে।
উভঊ দেশে ঔষধি এবং জৈব-ঔষধি শিল্পে অগ্রগতির পাশাপাশি এই দুই ক্ষেত্রের পণ্য সামগ্রীর বাণিজ্য এবং উৎপাদনের ব্যাপারে পারস্পরিক সহযোগিতার বিষয়টিকে বিবেচনায় রেখে দুই দেশের সরকার দ্বিপাক্ষিক সহযোগিতা গড়ে তোলার জন্য এক নিয়মমাফিক ব্যবস্থা স্থাপনের চেষ্টা চালিয়ে আসছে।
এই মউ স্বাক্ষরের ফলে উজবেকিস্তানের আদিজান অঞ্চলে উজবেক-ভারত উন্মুক্ত ঔষধি অঞ্চল স্থাপন করা সম্ভব হবে।
সেই সঙ্গে ভারতীয় ঔষধ ও জৈব ঔষধ প্রস্তুতকারক সংস্থাগুলির ঔষধ সামগ্রী উৎপাদনের জন্য সেদেশে বিনিয়োগ এবং উৎপাদন কেন্দ্র গড়ে তুলতে পারবে।
CG/BD/SB
