প্রধানমন্ত্রী শ্রী নরেন্দ্র মোদী ৪ জানুয়ারীতে মনিপুর ও অসমে সফর করবেন।
মনিপুরে প্রধানমন্ত্রী একটি প্রকল্পের উদ্বোধন ও ভিত্তিপ্রস্তর স্হাপন করবেন।
মোরে’তে ইন্টিগ্রেটেড চেকপোস্ট, ডোলাইথাবিতে বাঁধ প্রকল্প, সায়োমবাঙে এফসিআই-এর মজুত ভান্ডার, থাংগালসুরুনগন্ডে কয়েকটি জল সরবরাহ প্রকল্প উদ্বোধনের জন্য শ্রী মোদী ফলক উন্মোচন করবেন।
শিলচর ও ইম্ফলের মধ্যে ৪০০ কেভির ডবল সার্কিট লাইনটি তিনি জাতির উদ্দেশে উৎসর্গ করবেন।
ইম্ফলে ধনমঞ্জুরি বিশ্ববিদ্যালয়ে পরিকাঠামো উন্নয়নে ও ক্রীড়া ব্যবস্হা প্রকল্পের উদ্বোধনী ফলকও প্রধানমন্ত্রী স্হাপন করবেন।
এরপর তিনি ইম্ফল পূর্ব জেলার হপ্তাকাঙজেইবুং-এর জনসমাবেশে ভাষণ দেবেন।
অসমে, শিলচরের রামনগরে একটি জনসভায় প্রধানমন্ত্রী ভাষণ দেবেন।
CG/SC/NS/
