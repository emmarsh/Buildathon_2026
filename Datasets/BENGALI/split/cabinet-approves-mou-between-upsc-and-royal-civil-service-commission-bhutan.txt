ইউনিয়ন পাবলিক সার্ভিস কমিশন (ইউপিএসসি) এবং ভুটানের রয়্যাল সিভিল সার্ভিস কমিশন (আরসিএসসি)-র মধ্যে একটি মউ স্বাক্ষরের প্রস্তাবে সম্মতি দিল কেন্দ্রীয় মন্ত্রিসভা।
বুধবার প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত মন্ত্রিসভার এক বৈঠকে এই সম্মতিদানের সিদ্ধান্ত গৃহীত হয়।
এই মউ স্বাক্ষরের ফলে ইউপিএসসি এবং আরসিএসসি-র মধ্যে বর্তমানের সম্পর্ক ও যোগাযোগ আরও উন্নত হয়ে উঠবে।
নিয়োগের ক্ষেত্রে অভিজ্ঞতা ও বিশেষজ্ঞের মতামত বিনিময়ের ক্ষেত্রে এক সহায়ক ভূমিকা পালন করবে এই সমঝোতাপত্রটি।
প্রস্তাবিত মউটি স্বাক্ষরিত হবে দু’দেশের সরকারি সেবা আয়োগগুলির মধ্যে প্রাতিষ্ঠানিক সম্পর্ককে আরও উন্নত করে তোলার লক্ষ্যে।
মূলত, দু’দেশের সাধারণ আদর্শের ভিত্তিতে গড়ে তোলা হয়েছে সমঝোতাপত্রের খসড়াটি।
অতীতে কানাডা ও ভুটানের পাবলিক সার্ভিস কমিশনগুলির সঙ্গে মউ স্বাক্ষর করেছিল ইউনিয়ন পাবলিক সার্ভিস কমিশন।
PG/SKD/DM/S
