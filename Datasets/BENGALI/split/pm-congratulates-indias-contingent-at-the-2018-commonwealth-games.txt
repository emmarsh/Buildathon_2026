২০১৮-র কমনওয়েলথ গেমস্‌-এ অংশগ্রহণকারী ভারতীয় প্রতিযোগীদের অভিনন্দিত করেছেন প্রধানমন্ত্রী শ্রী নরেন্দ্র মোদী।
কয়েকটি ট্যুইট বার্তায় তিনি বলেছেন :
“২০১৮-র কমনওয়েলথ গেমস্‌-এ অংশগ্রহণকারী ভারতীয় প্রতিযোগীরা দেশের প্রত্যেক মানুষকে গর্বিত করেছেন।
আমাদের সকল খেলোয়াড়ই যথাসাধ্য চেষ্টা করেছেন এবং ভালোই খেলেছেন।
যে সমস্ত ক্রীড়াবিদ দেশকে পদক এনে দিয়েছেন, তাঁদের সকলকেই আমার অভিনন্দন।
২০১৮-র কমনওয়েলথ গেমস্‌-এ অংশগ্রহণকারী প্রত্যেক খেলোয়াড়ই আমাদের অনুপ্রাণিত করেছেন।
তাঁদের জীবন কাহিনী নিষ্ঠা ও তার শক্তিরই প্রতিফলন মাত্র।
জীবনের অসংখ্য বাধা-বিঘ্ন তাঁরা অতিক্রম করেছেন তাঁদের অদম্য মানসিকতার জোরে।
আর এইভাবেই কমনওয়েলথ গেমস্‌-এ সাফল্যের শিখরে আরোহণ করেছেন তাঁরা।
২০১৮-র কমনওয়েলথ গেমস্‌-এ ভারতের সাফল্য আরও বেশি সংখ্যক তরুণ ও যুবকদের খেলাধূলার প্রতি উদ্বুদ্ধ করবে বলেই আমার বিশ্বাস।ঐ সাফল্য প্রত্যেকের জীবনে শক্তি ও ক্ষমতার গুরুত্ব সম্পর্কে আরও বেশি মাত্রায় সচেতনতার প্রসার ঘটাবে।
ভারতের এই শক্তি ও ক্ষমতা যাতে আরও বৃদ্ধি পায়, সেজন্য আমরা সরকারিভাবে সম্ভাব্য সকল রকম প্রচেষ্টাই চালিয়ে যাচ্ছি”।
PG/SKD/SB
