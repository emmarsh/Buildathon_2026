শিক্ষক দিবসের প্রাক্কালে শুক্রবার প্রধানমন্ত্রী শ্রী নরেন্দ্র মোদি দেশের বিভিন্ন প্রান্তের ছাত্রছাত্রীদের সঙ্গে মত বিনিময় করলেন| ছাত্রছাত্রীদের দ্বারা সঞ্চালিত অনুপম এই অনুষ্ঠানে প্রধানমন্ত্রী স্বারক মুদ্রারও প্রকাশ করলেন| দেশের দ্বিতীয় রাষ্ট্রপতি ডক্টর সর্বপল্লী রাধাকৃষ্ণনের স্মরণে ১২৫ টাকার ও ১০ টাকার এই মুদ্রার প্রকাশ করেন তিনি| এছাড়া প্রধানমন্ত্রী মানব সম্পদ উন্নয়ন মন্ত্রকের ‘কলা উৎসব’ উদ্যোগের ওয়েবসাইট-এরও সূচনা করেন| দেশে মাধ্যমিক শিক্ষার ছাত্রছাত্রীদের শিল্পকলার প্রতিভার বিকাশ ও প্রকাশের মাধ্যমে তাদের শিক্ষার মধ্যে শিল্পকলাকে উৎসাহিত করার জন্য মানব সম্পদ উন্নয়ন মন্ত্রক এই পদক্ষেপ নিয়েছে|
অনুষ্ঠানের সূচনায় প্রধানমন্ত্রী বলেন, শিক্ষক দিবসের প্রাক্কালে ছাত্রছাত্রীদের সাথে আলাপচারিতার মধ্যে এক বিশেষ তাৎপর্য্য রয়েছে| তিনি বলেন, ছাত্রছাত্রীদের কর্ম সম্পাদনার মাধ্যমেই একজন শিক্ষককে জানা যায় | তিনি বলেন, জননী জন্ম দিলেও সত্যিকারের জীবন দান করেন শিক্ষক|
প্রধানমন্ত্রী বলেন, শিক্ষক ও ছাত্র দু’জনই দুজনের কাছে সমান গুরুত্বপূর্ণ| তিনি বলেন, বিভিন্ন রকমের ছেলেময়েদের সম্পর্কে নানা রকমের অভিজ্ঞতা নিয়ে শিক্ষকদের লেখা উচিত| তাছাড়া সব ছাত্রছাত্রীকেই সমান গুরুত্ব দিয়ে দেখার কথা বলে প্রধানমন্ত্রী বলেন, তাদের সবাইকেই শিক্ষকদের মনে রাখা উচিত, শুধুমাত্র পুথিগত শিক্ষায় যারা চূড়ান্ত ভালো করেছে তাদেরকে শুধু মনে রাখলে হবে না|
প্রধানমন্ত্রী প্রাক্তন রাষ্ট্রপতি ড. এপিজে কালামের কথা স্মরণ করে বলেন, ড. কালাম চেয়েছিলেন, জনগণ তাঁকে শিক্ষক হিসেবে মনে রাখুক | তিনি বলেন, ড. কালামের শিক্ষকতার প্রতি গভীর ভালবাসা ছিল এবং তিনি জীবনের শেষ মুহূর্তটিতেও ছাত্রছাত্রীদের সাথেই আলাপচারিতা করে গিয়েছেন |
প্রধানমন্ত্রী বলেন, ভারত বরাবরই মহান শিক্ষকদের পেয়েছে, এমনকি আজও, যারা বিশ্ব জুড়ে স্বাক্ষর রাখার মত প্রতিভার বিজ্ঞানী, ডাক্তার, ইঞ্জিনীয়ার সৃষ্টি করার কাজে সাহায্য করে চলেছেন | তিনি বলেন, শিক্ষকদের লক্ষ্য হওয়া উচিত যন্ত্র-মানব তৈরী করার পথ পরিহার করে সমগ্র প্রজন্মকে বিকশিত করা |
এই অনুষ্ঠানে মানব সম্পদ উন্নয়ন মন্ত্রী শ্রীমতি স্মৃতি জুবিন ইরানি, এবং রাষ্ট্রমন্ত্রী শ্রী উপেন্দ্র কুশওয়াহা, শ্রী রাম শংকর কাঠেরিয়া, ও শ্রী জয়ন্ত সিনহা উপস্থিত ছিলেন |
***
SC/AD/DSC/AGT…
