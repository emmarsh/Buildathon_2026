প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা বর্হিমহাকাশের শান্তিপূর্ণ ব্যবহারের ক্ষেত্রে ভারত ও ফিনল্যান্ডের মধ্যে সহযোগিতা সংক্রান্ত সমঝোতাপত্রটি স্বাক্ষরের বিষয়টি অনুমোদন করেছে।
গত ১০ই জানুয়ারি নতুন দিল্লীতে এই সমঝোতাপত্রটি স্বাক্ষরিত হয়।
এই মউ স্বাক্ষরের ফলে পৃথিবীর দূর সংবেদন ক্ষেত্রে নতুন ধরনের গবেষনামূলক কাজকর্মের ক্ষেত্রে সুযোগ-সুবিধা বাড়বে।
এছাড়া, উপগ্রহ সংযোগ, উপগ্রহ দিক নির্ণয় এবং বর্হিমহাকাশের ক্ষেত্রে বৈজ্ঞানিক গবেষনার কাজে গতি আসবে।
ফিনল্যান্ড সরকারের সঙ্গে সহযোগিতার বাতাবরণ গড়ে তোলার ফলে মানব সমাজের উপকারে মহাকাশ প্রযুক্তির উপযুক্ত ব্যবহারের ক্ষেত্রে যৌথ আদান-প্রদান অনেকাংশে বাড়বে।
প্রসঙ্গত, এই মউ স্বাক্ষরের ফলে যেসব বিষয়গুলি সহযোগিতামূলক কাজকর্ম বাড়বে, তারমধ্যে রয়েছে-
· পৃথিবীর দূর সংবেদী বৈজ্ঞানিক গবেষনা
· উপগ্রহ সংযোগ এবং উপগ্রহ ভিত্তিক দিক নির্ণয়
· মহাকাশ বিজ্ঞান এবং গ্রহের অন্বেষণ
· মহাকাশের বিভিন্ন বস্তুর পরীক্ষা-নিরীক্ষা
· ভারতীয় উৎক্ষেপনযানের সাহায্যে ফিনল্যান্ডের মহাকাশযান উৎক্ষেপন
· মহাকাশ সংক্রান্ত তথ্যের প্রক্রিয়াকরণ এবং ব্যবহার
· ধাবাহারিকভাবে বর্হিমাকাশের ব্যবহার ইত্যাদি
এই মউ-এর আওতায় অংশগ্রহণকারীরা বা রূপায়ণকারী সংস্হাগুলি প্রোজেক্ট টিম গড়ে তুলবেন প্রয়োজনে, যাতে বিশেষ কিছু সমবায় প্রকল্প পরিচালনা করা যায়।
CG/SSS/NS/
