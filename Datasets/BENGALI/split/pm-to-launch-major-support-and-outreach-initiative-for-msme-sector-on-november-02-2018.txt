প্রধানমন্ত্রী শ্রী নরেন্দ্র মোদী শুক্রবার (দোসরা নভেম্বর) নতুন দিল্লির বিজ্ঞান ভবনে এক অনুষ্ঠানে ক্ষুদ্র ও মাঝারি শিল্পোদ্যোগগুলিকে সহায়তা ও সুবিধা প্রদানে বিশেষ কর্মসূচির সূচনা করবেন।
দিল্লিতে আয়োজিত এই অনুষ্ঠানের পাশাপাশি, একই সঙ্গে দেশের ১০০টি জায়গায়তেও এ ধরণের অনুষ্ঠানের আয়োজন করা হচ্ছে।
এই অনুষ্ঠানগুলিতে কেন্দ্রীয় মন্ত্রীরা ছাড়াও রাজ্য সরকারের মন্ত্রীরা উপস্থিত থাকবেন।
দিল্লির মূল অনুষ্ঠানের সঙ্গে দেশের বিভিন্ন জায়গায় আয়োজিত অনুষ্ঠানগুলিকেও সরাসরি যুক্ত করা হবে।
মূল অনুষ্ঠানে প্রধানমন্ত্রী ভাষণ দেবেন।
ক্ষুদ্র ও মাঝারি শিল্পোদ্যোগগুলির স্বার্থবাহী একাধিক সুবিধা ও সহায়তা প্রদানের কথাও তিনি ঘোষণা করবেন বলে আশা করা হচ্ছে।
বিগত চার বছরে কেন্দ্রীয় সরকার ক্ষুদ্র ও মাঝারি শিল্পোদ্যোগগুলিকে সর্বোচ্চ অগ্রাধিকার দিয়েছে।
ক্ষুদ্র ও মাঝারি শিল্পোদ্যোগগুলির জন্য সহায়তা ও সুবিধা প্রদানের বিশেষ এই কর্মসূচি ১০০ দিন ধরে চলবে।
আশা করা হচ্ছে, এই উদ্যোগের ফলে ক্ষুদ্র ও মাঝারি শিল্প ক্ষেত্রের বিভিন্ন প্রয়াসে আরও বেশি সমন্বয় গড়ে উঠবে।
বিশেষ লক্ষ্যের ভিত্তিতে রূপায়িত হতে চলা এই কর্মসূচির অগ্রগতিতে কেন্দ্রীয় ও রাজ্য সরকারের উচ্চ পদস্থ আধিকারিকরা নিয়মিত নজরদারি চালাবেন।
দিল্লিতে আয়োজিত মূল অনুষ্ঠানে কেন্দ্রীয় অর্থ তথা কর্পোরেট বিষয়ক মন্ত্রী শ্রী অরুণ জেটলি, কেন্দ্রীয় অতিক্ষুদ্র, ছোট ও মাঝারি শিল্পোদ্যোগ প্রতিমন্ত্রী শ্রী গিরিরাজ সিং ছাড়াও বহু বিশিষ্ট ব্যক্তি উপস্থিত থাকবেন।
CG/BD/SB
