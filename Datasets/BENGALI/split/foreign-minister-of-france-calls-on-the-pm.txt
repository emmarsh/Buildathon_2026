প্রধানমন্ত্রী শ্রী নরেন্দ্র মোদির সাথে শুক্রবার সাক্ষাৎ করলেন ফ্রান্সের বিদেশমন্ত্রী শ্রী লোরেঁত ফ্যাবিয়াস| প্রধানমন্ত্রী তাঁকে সাদর অভ্যর্থনা জানিয়ে প্যারিসে সন্ত্রাসবাদী হামলার তীব্র নিন্দা জানান এবং এই আক্রমনে বহু নিরীহ মানুষের প্রাণহানিতে গভীর শোক প্রকাশ করেন|
প্রধানমন্ত্রী পুনরায় গুরুত্ব দিয়ে ভারত ও ফ্রান্সের মধ্যে সামরিক কৌশলগত সহযোগিতার কথা বলেন| এ বছর তাঁর ফ্রান্স সফরের কথা স্মরণ করে প্রধনমন্ত্রী বলেন, এই সফর দু’দেশের দ্বিপাক্ষিক সম্পর্কের ক্ষেত্রে নতুন প্রাণশক্তি ও গতির সঞ্চার করেছে|
আসন্ন সি.ও.পি.-২১ সম্মেলনে ইতিবাচক সাফল্য আসবে বলে প্রধানমন্ত্রী আশা প্রকাশ করেন| যা হবে সমতাপূর্ণ, পক্ষপাতশূন্য এবং ইউ.এন.এফ.সি.সি.-এর মূলনীতি ও ধারায় পরিচালিত, বিশেষ করে অভিন্ন কিন্তু পৃথকীকৃত দায়িত্ব এবং নিজ নিজ ক্ষমতা অনুযায়ী কর্তব্যপালনের নীতির দ্বারা পরিচালিত| আর এর মাধ্যমে উন্নয়নশীল দেশ ও ছোট আকারের উন্নয়নশীল দ্বীপ রাষ্ট্রগুলিকে আবহাওয়া পরিবর্তন মোকাবিলায় প্রযুক্তিগত, আর্থিক ও সক্ষমতা তৈরির ক্ষেত্রে সহায়তা করা উচিত| প্রধানমন্ত্রী বলেন, সি.ও.পি.-২১ সম্মেলনে ফরাসী রাষ্ট্রপতি এবং অন্যান্য রাষ্ট্রনেতাদের সঙ্গে আন্তর্জাতিক সৌর-জোট প্রতিষ্ঠার দিকে তিনি তাকিয়ে আছেন|
ফরাসী বিদেশমন্ত্রী ভারতের আই.এন.ডি.সি.
ঘোষণাকে সাধুবাদ জানান এবং বলেন যে, সি.ও.পি.-২১ সম্মেলনের সাফল্যে ভারত বিশেষ গুরুত্বপূর্ণ ভুমিকা নেবে|
SC/AD/AGT
