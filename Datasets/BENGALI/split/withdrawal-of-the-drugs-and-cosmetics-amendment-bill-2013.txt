ওষুধ ও প্রসাধনী (সংশোধন) বিল, ২০১৩ প্রত্যাহারের সিদ্ধান্ত নিল কেন্দ্রীয় মন্ত্রিসভা।
প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত মন্ত্রিসভার বৈঠকে আজ এই মর্মে এক সিদ্ধান্ত গৃহীত হয়।
এই বিলটি বিশেষভাবে পরীক্ষা করে দেখার পর সংসদের স্থায়ী কমিটি বিলটির কয়েকটি ক্ষেত্রে সংশোধনের সুপারিশ পেশ করে।
বিশ্বের বৃহত্তম ওষুধ প্রস্তুতকারী দেশগুলির অন্যতম হল ভারত।
বছরে ২ লক্ষ কোটি টাকারও বেশি মূল্যের ওষুধ উৎপাদিত হয় এ দেশে।
উৎপাদিত ওষুধের ৫০ শতাংশেরও বেশি রপ্তানি করা হয় উন্নত দেশগুলি সহ বিশ্বের ২০০টির মতো রাষ্ট্রে।
এর ফলে, বিশ্বের বহু দেশে অপেক্ষাকৃত কম খরচে জনস্বাস্থ্য সংক্রান্ত বিষয়গুলি নিশ্চিত করার ক্ষেত্রে ভারত এক গুরুত্বপূর্ণ ভূমিকা পালন করে আসছে।
জনস্বাস্থ্যের ক্ষেত্রে ভারতের এই গুরুত্বপূর্ণ ভূমিকার কথা চিন্তা করে কেন্দ্রীয় মন্ত্রিসভা এই সিদ্ধান্তে উপনীত হয়েছে যে বর্তমানের ওষুধ ও প্রসাধনী আইন, ১৯৪০-এর ক্ষেত্রে পরবর্তী পর্যায়ে আরও সংশোধন আনা যুক্তিযুক্ত হবে না।
‘মেক ইন ইন্ডিয়া’ কর্মসূচির লক্ষ্য ও উদ্দেশ্যটির কথা বিবেচনা করে বর্তমান আইনটিকে পর্যালোচনা করা হবে বাণিজ্যিক কাজকর্মকে সহজতর করে তোলা এবং উৎপাদিত পণ্যের গুণমান ও কার্যকারিতা – এই দুটি দিক থেকে বিচার করে।
PG/SKD/DM
