কয়লা খনি অঞ্চলে ভূগর্ভস্থ কয়লা থেকে গ্যাস আহরণ সংক্রান্ত যে নীতিটির খসড়া রচনা করা হয়েছে তাতে আনুষ্ঠানিকভাবে সম্মতি জানিয়েছে প্রধানমন্ত্রী শ্রী নরেন্দ্র মোদীর নেতৃত্বে কেন্দ্রীয় মন্ত্রিসভা।
ইউ সি জি পদ্ধতিতে ভূগর্ভস্থ কয়লা ও লিগনাইট সম্পদ থেকে গ্যাস আহরণের এই প্রকল্পটির নীতিগত খসড়া রচনা করা হয়েছে এই কারণে যে অন্যান্যভাবে কয়লা থেকে গ্যাস উৎপাদনের বিষয়টি অর্থনৈতিক দিক থেকে বিশেষরকম ব্যয়সাপেক্ষ।
মন্ত্রিসভার এই সিদ্ধান্ত গ্রহণের পরিপ্রেক্ষিতে আগামী দু’বছরে চিহ্নিত কয়েকটি কয়লা খনি এলাকায় এই গ্যাস আহরণের জন্য অনুসন্ধানের কাজ শুরু করা হবে।
ভবিষ্যতে আরও কিছু কয়লা খনি অঞ্চল এই প্রকল্পের আওতায় নিয়ে আসা হবে বলে স্থির হয়েছে।
SSS/SKD/DM/
