ভারত-চিলি বাণিজ্য চুক্তি সম্প্রসারণের প্রস্তাবটিকে অনুমোদন দিল কেন্দ্রীয় মন্ত্রিসভা।
প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত মন্ত্রিসভার বৈঠকে আজ এই অনুমোদনদানের সিদ্ধান্ত গ্রহণ করা হয়।
ভারত থেকে বিভিন্ন পণ্যসামগ্রী রপ্তানি করা হয় চিলিতে।
বাণিজ্য চুক্তি অনুসারে, ভারতকে বেশ কিছু সুযোগসুবিধা দেওয়ার প্রস্তাব করেছে চিলি।
ভারতের পক্ষ থেকেও অনুরূপ কিছু সুযোগসুবিধা দেওয়ার কথা ঘোষণা করা হয়েছে চিলির অনুকূলে।
ফলে, এই বাণিজ্য চুক্তি সম্প্রসারিত হলে তা থেকে উপকৃত হবে দুটি দেশই।
চুক্তি সম্প্রসারণের আওতায় ভারত থেকে চিলিতে রপ্তানিকৃত ৮৬ শতাংশ পণ্যসামগ্রী এই বিশেষ সুযোগসুবিধাদানের আওতায় আসবে।
এর ফলে, অদূর ভবিষ্যতে ভারতের রপ্তানি বাণিজ্য দ্বিগুণ বৃদ্ধি পাওয়ার সম্ভাবনা উজ্জ্বল হয়ে উঠেছে।
উল্লেখ্য, চিলির সঙ্গে বর্তমানে ভারতের রয়েছে এক নিবিড় বন্ধুত্বের সম্পর্ক।
আন্তর্জাতিক ক্ষেত্রে ভারতের সঙ্গে নানাভাবে সহযোগিতা করে আসছে ঐ দেশটি।
চুক্তি সম্প্রসারণের ফলে দুটি দেশের মধ্যে বাণিজ্য ও অর্থনৈতিক সম্পর্ক আরও উৎসাহ লাভ করবে বলে আশা করা হচ্ছে।
শুধু তাই নয়, চুক্তি সম্প্রসারণের প্রস্তাব বাস্তবায়িত হলে ভারত-চিলি সম্পর্কের ক্ষেত্রে তা হয়ে উঠবে এক নতুন দিকচিহ্ন।
PG/SKD/DM/S
