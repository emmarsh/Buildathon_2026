শনিবার আন্তঃরাজ্য পরিষদের বৈঠকে আলোচ্যসূচির বিভিন্ন বিষয়ের ওপর প্রস্তাব ও মতামত দেওয়ার জন্য বিভিন্ন রাজ্যের মুখ্যমন্ত্রী এবং কেন্দ্রশাসিত অঞ্চলগুলির উপ – রাজ্যপালদের ধন্যবাদ জানিয়েছেন প্রধানমন্ত্রী শ্রী নরেন্দ্র মোদী।
পাঞ্ছি কমিশনের সুপারিশ প্রসঙ্গে প্রধানমন্ত্রী বলেন , এ দিনের আলোচনায় এক শুভ সূচনার ইইঙ্গিত পাওয়া গেছে।
আলোচনা ও মতবিনিময়ের এই প্রক্রিয়া অব্যহত রাখা হবে এবং বিভিন্ন সুপারিশ সম্পর্কে ঐকমত্য সৃষ্টি হলে তার বাস্তবায়নে পদক্ষেপ গ্রহণ করা হবে।
স্বচ্ছতা ও সুপ্রশাসনের লক্ষ্যে আধার কার্ডের মাধ্যমে সার্বিক অন্তর্ভুক্তির বিষয়টিকে গ্রহণ করার জন্য সন্তোষপ্রকাশ করেন প্রধানমন্ত্রী।
তিনি বলেন , আধার চালু হওয়ার ফলে সরকারি ব্যয়ের ক্ষেত্রে উল্লেখযোগ্য সাশ্রয় সম্ভব হয়েছে।
সরকারি সঞ্চয় ও ব্যয় সাশ্রয় সম্পর্কে বিভিন্ন রাজ্য থেকে তথ্ যসংগ্রহের জন্য কেন্দ্রীয় সরকারি পদস্থ আধিকারিকদের নির্দেশ দেন তিনি ।
প্রধানমন্ত্রী বলেন , সবকটি ডাকঘরকেই এখন পেমেন্টব্যাঙ্ক হিসাবে স্বীকৃতি দেওয়া হয়েছে।
প্রত্যক্ষ সুফল হস্তান্তরের ক্ষেত্রে এইসিদ্ধান্ত বিশেষ সহায়ক হবে বলে মনে করেন তিনি।
শিক্ষা সংক্রান্ত বিষয়গুলির অবতারণা করে প্রধানমন্ত্রী বলেন , সামনের দিকে এগিয়ে যেতে হলে শুধুমাত্র শিক্ষার প্রসারই যথেষ্ট নয় , নজর দিতে হবে শিক্ষার গুণগত মানেরও পরও।
শিক্ষার গুণগত মান নিশ্চিত করার ক্ষেত্রে যে অভাব বা ঘাটতি রয়েছে , তা পূরণ করতে পারে প্রযুক্তিরযথাযথ প্রয়োগ ও ব্যবহার।
আইন – শৃঙ্খলা পরিস্থিতি প্রসঙ্গে প্রধানমন্ত্রী বলেন , বহির্বিশ্বে বর্তমানে যা ঘটে চলেছেতা কখনই উপেক্ষা বা অবহেলা করা উচিৎ নয় কেন্দ্র ও রাজ্য সরকারগুলির।
এই বিষয়টিতে রাজনীতিকে দূরে রেখে জাতীয় নিরাপত্তাকে সর্বোচ্চ অগ্রাধিকার দেওয়ার আহ্বান জানান তিনি সংশ্লিষ্ট সকলের কাছে।
রাজ্য পুলিশের মহা – অধিকর্তাদের তিন দিনের সম্মেলনে আলোচনার বিভিন্ন বিষয় স্মরণ করে তার পরিপ্রেক্ষিতে পদক্ষেপ গ্রহণের জন্য তিনিআহ্বান জানান রাজ্যগুলির মুখ্যমন্ত্রীদের কাছে।
বিপদে ও প্রয়োজনে পুলিশ বাহিনীর তৎপর উপস্থিতি এবং সন্ত্রাস দমনে উন্নত সিসিটিভি ব্যবস্থা গড়ে তোলার ওপরও জোর দেনতিনি।
বেসরকারি উদ্যোগে যে সমস্ত নজরদারি ক্যামেরা বসানো হচ্ছে তাকেও কাজে লাগানোর পরামর্শ দেন প্রধানমন্ত্রী।
অবৈধ কার্যকলাপ দমনে আন্তঃরাজ্য সহযোগিতা ও সমন্বয়ের ওপর জোর দেন তিনি।
পরিশেষে , বিভিন্ন রাজ্যের মুখ্যমন্ত্রী ও উপ – রাজ্যপালদের প্রস্তাব ওপরামর্শগুলি বিশেষ যত্নের সঙ্গে খতিয়ে দেখা হবে বলে আশ্বাস দেন প্রধানমন্ত্রী।
PG/SKD/SB/S
