প্রধানমন্ত্রী শ্রী নরেন্দ্র মোদী আগামী রবিবার (১৭ জুন) রাষ্ট্রপতি ভবনে নীতি আয়োগের পরিচালন পর্ষদের চতুর্থ বৈঠকে পৌরহিত্য করবেন।
এক দিনের এই বৈঠকে একাধিক কেন্দ্রীয় মন্ত্রী, বিভিন্ন রাজ্যের মুখ্যমন্ত্রী, কেন্দ্রশাসিত অঞ্চলের উপ-রাজ্যপাল এবং কেন্দ্রীয় সরকারের উচ্চপদস্হ আধিকারিকরা উপস্হিত থাকবেন।
উন্নয়নমূলক উদ্যোগগুলির সঠিক দিশা প্রদানের ক্ষেত্রে রাজ্যগুলির সক্রিয় সহযোগিতায় জাতীয় স্তরে অগ্রাধিকারপ্রাপ্ত বিভিন্ন বিষয় ও কৌশল সম্পর্কে অভিন্ন পরিকল্পনা রচনার প্রধান দায়িত্ব নিয়ে থাকে নীতি আয়োগের পরিচালন পর্ষদ।
এই পর্ষদ বিগত বছরের কাজকর্ম পর্যালোচনা করার পাশাপাশি অগ্রাধিকারপ্রাপ্ত ভবিষ্যৎ উন্নয়নমূলক বিষয়গুলি নিয়েও আলোচনা করবে।
এছাড়াও, পর্ষদের বৈঠকে চাষীদের আয় দ্বিগুন বাড়াতে কি ব্যবস্হা নেওয়া হয়েছে, তা নিয়ে আলোচনা হবে।
সরকারের বিভিন্ন ফ্ল্যাগশিপ প্রকল্প যেমন- আয়ুষ্মান ভারত, জাতীয় পুষ্টি মিশন, মিশন ইন্দ্রধনুষ, উন্নয়নকামী জেলাগুলির বর্তমান অগ্রগতি নিয়েও বৈঠকে আলোচনা হবে বলে আশা করা হচ্ছে।
মহাত্মা গান্ধীর জন্ম সার্ধশতবার্ষিকী উদযাপনের বিষয়টিও বৈঠকের আলোচ্যসূচিতে থাকছে।
CG/BD/NS/…
