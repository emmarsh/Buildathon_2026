প্রধানমন্ত্রী জাগুয়ার ল্যান্ড রোভার নির্মান ইউনিট পরিদর্শন করলেন|
প্রধানমন্ত্রী শ্রী নরেন্দ্র মোদি শনিবার লন্ডনের ল্যামবেথ-এ বাসবেশ্বরের মর্মরমূর্তির আবরণ উন্মোচন করেন।
এই উপলক্ষ্যে প্রধানমন্ত্রী বলেন, প্যারিসে সন্ত্রাসী হামলার ঘটনায় তিনি গভীরভাবে মর্মাহত।
তিনি বলেন, এই আক্রমণ কেবলমাত্র ফ্রান্সের জনগণের উপরই হামলা নয়, বরং সমগ্র মানবতার উপর হামলা এবং এখন এই বিশ্বজনীন সমস্যার বিরুদ্ধে বিশ্বজুড়ে সমস্ত মানবতাবাদীদের একজোট হয়ে লড়াই করার সময় এসেছে।
তিনি বলেন, রাষ্ট্রসংঘের উচিত সন্ত্রাসবাদের সংজ্ঞা চূড়ান্ত করা।
প্রধানমন্ত্রী বাসবেশ্বর-কে একজন মহান দার্শনিক এবং সমাজ সংস্কারক হিসাবে বর্ণনা করেন, যিনি তাঁর সময়ে সামাজিক অন্যায়ের বিরুদ্ধে লড়াই করেছিলেন এবং তৃণমূলস্তরে গণতন্ত্রকে শক্তিশালী করার জন্য কাজ করে গিয়েছেন।
প্রধানমন্ত্রী লন্ডনের কিং হেনরি’স রোডে ড. আম্বেদকর স্মৃতিশালার উদ্বোধন করেন।
তিনি ড. আম্বেদকরের মর্মরমূর্তির সামনে প্রদীপ প্রজ্জ্বলন করেন।
এই উপলক্ষে তিনি একটি ফলকও উন্মোচন করেন।
ভিজিটরস্ বুক-এ তিনি লেখেন, “এটি একটি পূন্যস্থান যে স্থান থেকে ড. আম্বেদকর তাঁর সামনে আগত সমস্ত বাধা-বিপত্তিকে কাটিয়ে তাঁর জ্ঞান অন্বেষণ শুরু করেন।”
তিনি বলেন, “এই মহান ব্যক্তিকে প্রণতি জানাই, যিনি নিরলসভাবে সমাজের নিপীড়িত অংশের জনগণের জন্য কাজ করে গিয়েছেন।
প্রধানমন্ত্রী সোলিহুলে অবস্থিত জাগুয়ার-ল্যান্ড রোভার নির্মান ইউনিটও পরিদর্শন করেন।
SC/JC/DSC
