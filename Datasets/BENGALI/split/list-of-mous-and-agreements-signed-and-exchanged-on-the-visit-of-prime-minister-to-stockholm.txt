প্রধানমন্ত্রী শ্রী নরেন্দ্র মোদীর স্টকহোম সফরকালে (১৬-১৭ এপ্রিল, ২০১৮) ভারতের সঙ্গে সুইডেন, ডেনমার্ক এবং আইসল্যান্ডের যে সমস্ত বিষয়ে মউ ও চুক্তি স্বাক্ষরিত হয়েছে তার একটি তালিকা এখানে দেওয়া হ’ল :
সুইডেনের সঙ্গে স্বাক্ষরিত মউ/চুক্তি
এক নিরন্তর ভবিষ্যতের লক্ষ্যে ভারত-সুইডেন অংশীদারিত্ব প্রসঙ্গে যৌথ ঘোষণা।
এটি স্বাক্ষরিত হয় ভারতের বিজ্ঞান ও প্রযুক্তি মন্ত্রক এবং সুইডেনের শিল্প ও উদ্ভাবন বিষয়ক মন্ত্রকের মধ্যে।
ভারত ও ডেনমার্কের মধ্যে স্বাক্ষরিত মউ/চুক্তি
ভারতের আবাসন এবং নগরায়ন মন্ত্রকের সঙ্গে ডেনমার্কের শিল্প-বাণিজ্য ও অর্থ বিষয়ক মন্ত্রকের স্মার্ট ও নিরন্তর নগরোন্নয়ন সম্পর্কিত এক সহযোগিতা চুক্তি।
ভারতের কৃষি ও কৃষক কল্যাণ মন্ত্রকের পশুপালন, দুগ্ধোৎপাদন ও মৎস্যচাষ বিষয়ক দপ্তরের সঙ্গে ডেনমার্কের খাদ্য ও পরিবেশ মন্ত্রকের পশু চিকিৎসা ও খাদ্য ব্যবস্থাপনা সম্পর্কিত দপ্তরের সহযোগিতা চুক্তি।
ভারতের খাদ্য নিরাপত্তা ও গুণগত মান নির্ণায়ক কর্তৃপক্ষ এবং ডেনমার্কের পশু চিকিৎসা ও খাদ্য ব্যবস্থাপনা দপ্তরের মধ্যে স্বাক্ষরিত খাদ্য নিরাপত্তা ক্ষেত্রে সহযোগিতা প্রসার সম্পর্কিত মউ।
ভারতীয় কৃষি গবেষণা পরিষদ ও ডেনমার্কের কোপেন হেগেন বিশ্ববিদ্যালয়ের বিজ্ঞান সংক্রান্ত পঠন-পাঠন দপ্তরের মধ্যে কৃষি শিক্ষা ও গবেষণা সম্পর্কিত সহযোগিতা চুক্তি।
ভারত ও আইসল্যান্ডের মধ্যে স্বাক্ষরিত মউ/চুক্তি
ভারতীয় সাংস্কৃতিক সম্পর্ক পরিষদ এবং আইসল্যান্ড বিশ্ববিদ্যালয়ের মধ্যে হিন্দি ভাষার জন্য আইসিসিআর অধ্যাপকের পদ সৃষ্টি সম্পর্কিত মউ।
CG/SKD/SB…
