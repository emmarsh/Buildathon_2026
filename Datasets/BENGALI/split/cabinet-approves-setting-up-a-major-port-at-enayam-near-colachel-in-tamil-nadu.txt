তামিলনাডুর কোলাচেল-এর অদূরে এনায়ামের কাছে একটি বড় বন্দর স্থাপনের প্রস্তাব নীতিগতভাবে মেনে নিল অনুমোদন দিল কেন্দ্রীয় মন্ত্রিসভা।
আজ এখানে অনুষ্ঠিত মন্ত্রিসভার বৈঠকে নেতৃত্ব দেন প্রধানমন্ত্রী শ্রী নরেন্দ্র মোদী।
এই বন্দর গড়ে তুলতে এক বিশেষ উদ্দেশ্যসাধক ব্যবস্থা গড়ে তোলা হবে তামিলনাডুর তিনটি প্রধান বন্দরের বিনিয়োগ সহযোগিতা ও অংশীদারিত্বের মাধ্যমে।
এই বন্দর কর্তৃপক্ষগুলি হল – ভি ও চিদাম্বরনার বন্দর কর্তৃপক্ষ, চেন্নাই বন্দর কর্তৃপক্ষ এবং কামরাজার বন্দর কর্তৃপক্ষ।
বর্তমানে ভারতে মাত্র কয়েকটি বন্দরে বিশ্বের বিভিন্ন স্থানে মাল ওঠা-নামা সংক্রান্ত পরিকাঠামোগত সুযোগ-সুবিধার ব্যবস্থা রয়েছে।
ফলে, জাহাজে মাল পরিবহণের ক্ষেত্রে প্রয়োজনীয় সুযোগ-সুবিধা গ্রহণের জন্য ভারত’কে নির্ভর করতে হয় কলম্বো ও সিঙ্গাপুরের মতো আন্তর্জাতিক বন্দরগুলির ওপর।
এর ফলে, প্রতি বছরই ভারতীয় বন্দর শিল্প ক্ষেত্রকে রাজস্ব অর্জনের ক্ষেত্রে ক্ষতি স্বীকার করতে হয় ১৫০০ কোটি টাকার মতো।
এই পরিস্থিতিতে এনায়ামে একটি বড় বন্দর স্থাপিত হলে সবদিক দিয়েই বিশেষ লাভবান হবে ভারত।
PG/SKD/SB/S
