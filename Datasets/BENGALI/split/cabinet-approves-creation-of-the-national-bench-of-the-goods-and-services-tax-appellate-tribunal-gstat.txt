প্রধানমন্ত্রী শ্রী নরেন্দ্র মোদীর পৌরহিত্যে বুধবার অনুষ্ঠিত কেন্দ্রীয় মন্ত্রিসভার বৈঠকে অভিন্ন পণ্য ও পরিষেবা কর অ্যাপিলেট ট্রাইব্যুনাল (জিএসটিএটি) – এর জাতীয় বেঞ্চ গঠনে অনুমতি মিলেছে।
অ্যাপিলেট ট্রাইব্যুনালের এই জাতীয় বেঞ্চটি নতুন দিল্লিতে স্থাপিত হবে।
অ্যাপিলেট ট্রাইব্যুনালের সভাপতিত্ব করবেন রাষ্ট্রপতি এবং ট্রাইব্যুনালের কেন্দ্রের একজন টেকনিক্যাল সদস্য এবং রাজ্যের পক্ষে একজন টেকনিক্যাল সদস্য থাকবেন।
জিএসটি অ্যাপিলেট ট্রাইব্যুনালের জাতীয় বেঞ্চ গঠনে এককালীন খরচ ধরা হয়েছে ৯২ লক্ষ ৫০ হাজার টাকা এবং ট্রাইব্যুনালের কাজকর্ম পরিচালনা খাতে বার্ষিক খরচ হবে ৬ কোটি ৮৬ লক্ষ টাকা।
জিএসটি অ্যাপিলেট ট্রাইব্যুনাল কেন্দ্র ও রাজ্যগুলির মধ্যে বিবাদ নিষ্পত্তির এক অভিন্ন মঞ্চ।
কেন্দ্র ও রাজ্য জিএসটি আইনের আওতায় অ্যাপিলেট কর্তৃপক্ষের দেওয়া আদেশের বিরুদ্ধে অ্যাপিলেট ট্রাইব্যুনালে আবেদন করা যাবে।
জিএসটি অ্যাপিলেট ট্রাইব্যুনাল এক অভিন্ন মঞ্চ হওয়ার দরুণ জিএসটি-র অধীন বিভিন্ন বিবাদের নিষ্পত্তির ক্ষেত্রে অভিন্নতা সুনিশ্চিত করবে, সেই সঙ্গে সারা দেশে জিএসটি রূপায়ণেও সামঞ্জস্য বজায় রাখবে।
CG/BD/SB
