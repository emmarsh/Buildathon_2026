নতুন দিল্লীতে প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৃহস্পতিবারের (২২শে নভেম্বর) বৈঠকে কেন্দ্রশাসিত অঞ্চল দাদরা ও নগর হাভেলির সিলভাসাতে একটি মেডিকেল কলেজ স্থাপনের প্রস্তাব অনুমোদিত হয়েছে।
এই চিকিৎসা শিক্ষা প্রতিষ্ঠানটির নির্মাণে খরচ ধরা হয়েছে ১৮৯ কোটি টাকা।
এর জন্য প্রথম পর্যায়ে ২০১৮-১৯ সালে ১১৪ কোটি টাকা এবং দ্বিতীয় পর্যায়ে ২০১৯-২০ সালে ৭৫ কোটি টাকা ব্যয় করা হবে।
১৫০ জন ছাত্রছাত্রী এই চিকিৎসা শিক্ষা প্রতিষ্ঠানে অধ্যয়নের সুযোগ পাবেন।
২০১৯-২০ সালের মধ্যে এর নির্মাণ কাজ শেষ হবে।
মেডিকেল কাউন্সিল অফ ইন্ডিয়ার নিয়মনীতি এবং স্বাস্থ্য ও পরিবারকল্যাণ মন্ত্রকের নীতি-নির্দেশিকা মেনে এই মেডিকেল কলেজটি তৈরি করা হবে এবং নির্মাণ খাতে ব্যয় নির্ধারণ করা হবে।
কলেজটির নির্মাণ খাতে ব্যয় কেন্দ্রশাসিত অঞ্চলের জন্য যে বাজেট বরাদ্দ করা হয় তার মধ্য থেকেই খরচ করা হবে।
মেডিকেল কলেজটির জন্য যে ৩৫৭টি স্থায়ী পদ তৈরির প্রস্তাব দেওয়া হয়েছে তার মধ্যে শিক্ষক ও শিক্ষা সহায়ক কর্মী পদ সহ ১৪টি জেএস লেভেল বা তার ওপরে একুশটি স্থায়ী পদ তৈরি করা হবে।
মন্ত্রিসভার এই সিদ্ধান্তের ফলে চিকিৎসকদের সংখ্যা যেমন বাড়বে, তেমনই চিকিৎসকের ঘাটতিও মিটবে।
কেন্দ্রশাসিত অঞ্চলের ছাত্রছাত্রীদের চিকিৎসা-শিক্ষা নিয়ে পড়াশোনার সুযোগ-সুবিধা বৃদ্ধি পাবে।
এমনকি, উপজাতি এবং গ্রামাঞ্চলের ছাত্রছাত্রীরা বিশেষভাবে উপকৃত হবেন।
ঐ কেন্দ্রশাসিত অঞ্চলে জেলা হাসপাতালগুলির বর্তমান পরিকাঠামো ব্যবস্থার সর্বাধিক সদ্ব্যবহার যেমন সম্ভব হবে, তেমনই সাধারণ মানুষের চিকিৎসার সুযোগ-সুবিধাও বাড়বে।
CG/BD/DM/….
