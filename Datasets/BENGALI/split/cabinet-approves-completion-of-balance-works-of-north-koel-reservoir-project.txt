আনুমানিক ১,৬২২ কোটি ২৭ লক্ষ টাকা ব্যয়ে বিহার ও ঝাড়খণ্ডের উত্তর কোয়েলজলাধার প্রকল্পের বাকি কাজ সম্পূর্ণ করার একটি প্রস্তাব আজ ছাড়পত্র পেলপ্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার বৈঠকে।
প্রকল্পের শুরু থেকে পরবর্তী তিনটি আর্থিক বছরে ঐ অর্থ ব্যয় করা হবে।
বেতলা জাতীয় উদ্যান এবং পালামৌ ব্যাঘ্র সংরক্ষণ কেন্দ্র যাতে জলমগ্ন নাহয়ে পড়ে, তা নিশ্চিত করার লক্ষ্যে বাঁধে জল মজুতের পরিমাণ নির্দিষ্ট স্তরের নিচেরাখার বিষয়টিতেও আজ সম্মতি জানায় কেন্দ্রীয় মন্ত্রিসভা।
প্রসঙ্গত উল্লেখ্য, উত্তর কোয়েল জলাধার প্রকল্পটি অবস্থিত শোন নদীরই একটিশাখা নদী উত্তর কোয়েলের ওপর।
ঝাড়খণ্ড রাজ্যের পালামৌ এবং গাড়োয়া জেলার বিশেষভাবেঅনগ্রসর আদিবাসী অঞ্চলে অবস্থিত উত্তর কোয়েল জলাধার প্রকল্পটি।
এর নির্মাণ কাজশুরু হয় ১৯৭২ সালে এবং ১৯৯৩ সালে বিহার সরকারের বন দপ্তরের নিষেধাজ্ঞার আগেপর্যন্ত তা চালু রাখা হয়।
কিন্তু ঐ নিষেধাজ্ঞা বলবৎ হওয়ার পর থেকেই বাঁধের কাজ অচলাবস্থায় রয়ে গেছে।
আজ কেন্দ্রীয় মন্ত্রিসভারঅনুমোদনের ফলে প্রকল্পের বাকি কাজ সম্পূর্ণ করা সম্ভব হবে বলে আশা করা হচ্ছে।
*****
PG/SKD/DM
