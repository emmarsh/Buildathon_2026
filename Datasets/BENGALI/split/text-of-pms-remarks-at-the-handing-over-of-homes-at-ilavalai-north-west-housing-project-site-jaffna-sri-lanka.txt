নয়াদিল্লি, ১৪ মার্চ, ২০১৫ এই নির্মাণ একটি বৃহৎ এবং অনুপম স্থাপত্যকৃতি।
ব্যক্তিগত মালিকানাধীন পুনর্নিমাণ প্রকল্প।
মূলত, ২০০১-এ গুজরাটে ভূমিকম্পের পর এই ভাবনার জন্ম।
আর তারপর যখন শ্রীলঙ্কায় সুনামি হল, এ দেশ থেকে একটি উচ্চ পর্যায়ের প্রতিনিধিদল গুজরাট গিয়েছিলেন।
তাঁরা আমাদের পুনর্নিমাণগুলিকে সমীক্ষা করতে চেয়েছিলেন।
সেজন্য তাঁরা যখন গুজরাটে এসেছিলেন, তাঁরা এ ধরণের ব্যক্তি মালিকানাধীন প্রকল্প দেখতে পেয়েছিলেন।
তাঁরা খুব উত্তেজিত হয়েছিলেন এবং আজ আমি খুব খুশি যে এখানে সেই ব্যক্তি মালিকানাধীন পুনর্নিমাণ প্রকল্প বাস্তবায়িত হয়েছে।
এই প্রকল্পের মাধ্যমে ২৭ হাজার বাড়ি নির্মাণের পরিকল্পনা রয়েছে, ২৭ হাজার পরিবারের মাথার ওপর ছাদ দেওয়ার পরিকল্পনা।
তার মানে যে পরিবারগুলিতে ছোট ছোট বাচ্চারা রয়েছে এরকম ২৭ হাজার পরিবারে ৫০ হাজারেরও বেশি শিশু; তাদের ভাগ্য নির্মাণের একটি অনুপম প্রয়াস।
এই বাড়িগুলি শুধু ইঁট আর পাথরের তৈরি দেওয়ালের সমষ্টি নয়।
এই বাড়িগুলি শুধুই কোন রাজমিস্ত্রির তৈরি করা বাড়ি নয়।
এক প্রকার ভারত আর শ্রীলঙ্কাকে, শ্রীলঙ্কার দুঃখী পরিবারগুলিকে, জাফনার দুর্দশাগ্রস্তদের, তাদের দুঃখ-ব্যথায় শরিক হওয়ার, তাদেরকে সাহায্য করার, আর জীবনকে আনন্দ-উচ্ছ্বাসে ভরে দেওয়ার একটি নম্র প্রয়াস।
আজ যে পরিবার, যে বাড়ির লোকার্পণ পুজো হচ্ছে, আমি ঐ মেয়েটিকে জিজ্ঞাসা করলাম, মা কেমন লাগছে ?
সে নিজের বাডি দেখে খুব খুশি।
আমি তাকে জিজ্ঞাসা করলাম যে তুমি বড় হয়ে কি হতে চাও ?
সে যা জবাব দিল, তাতে কতটা বুদ্ধিমত্তা আর দায়িত্ববোধ রয়েছে ?
ঐ ছোট্ট মেয়েটি আমাকে বলল, আমি শিক্ষিকা হতে চাই।
ভারত তো হাজার হাজার বাড়ি নির্মাণ করেছে।
আমাদের এতে আনন্দ হচ্ছে।
কিন্তু ঐ বাচ্চা মেয়েটির জবাব থেকে আমার মনে হল সে যখন শিক্ষিকা হবে, এই বাড়িগুলিতে থাকা মেয়েরা শিক্ষিকা হবে তখন ওরা – আমরা তো শুধুই বাড়ি বানাতে পারি – কিন্তু ওরা আগামীদিনে লক্ষ লক্ষ মানুষের জীবন গঠন করতে পারবে।
আমি এই সমস্ত পরিবারকে যারা আজকে বাড়ি পেল, আমার শুভেচ্ছা জানাই।
আর আমি ঈশ্বরের কাছে প্রার্থনা করি যে এই বাড়িগুলিতে আপনারা স্বপ্নগুলিকে লালন করুন, আনন্দে জীবন কাটান, অনেক উন্নতি করুন, তাদের বাচ্চারা লেখাপড়া করে অনেক এগিয়ে যাক আর শ্রীলঙ্কার সেবায় এক মজবুত ভিত্তি তৈরি করুক।
এটাই আমার তাদের প্রতি শুভেচ্ছা।
দ্বিতীয় পর্যায়ে ৪৫ হাজার বাড়ি, তাকেও আমরা এগিয়ে নিয়ে যাব।
২৬ হাজার বাড়ি নির্মাণের কাজ সম্পন্ন হয়েছে।
আর পরবর্তী কাজ আমরা খুব দ্রুত সম্পাদন করব।
এটা আমি জাফনাবাসীদের আশ্বাস দিচ্ছি।
৪ হাজার বাড়ি ‘সেন্ট্রাল য়ুবা প্রভিনন্স’, সেখানেও তার কাজ দ্রুত সম্পন্ন হবে।
আমি আরেকবার জাফনার সমস্ত ভাই-বোনদের খুব ভালো সুখী জীবনের জন্য শুভেচ্ছা জানাই।
আর শ্রীলঙ্কার প্রগতির জন্য, আমার তরফ থেকে, ভারতের তরফ থেকে, আমরা পাশে থাকব, সাহায্য করব – এই আশ্বাস দিচ্ছি।
শ্রীলঙ্কায় আমার এই দু’দিনের সফরে এটি সর্বশেষ সার্বজনীন অনুষ্ঠান।
আর আমার জন্য আনন্দের বিষয় এই যে, এই দু’দিনের সফরে সর্বশেষ অনুষ্ঠানটি দুঃখী মানুষদের অশ্রু মোছাতে।
দুঃখ-কষ্ট নিয়ে জীবন কাটাতে থাকা মানুষদের জন্য একটি নতুন আশা, নতুন বিশ্বাস জন্ম দেওয়ার অনুষ্ঠান।
আর এই অনুষ্ঠান থেকে আমি সবচাইতে বেশি আনন্দ পাচ্ছি।
আমি আপনাদের সবাইকে অনেক অনেক শুভেচ্ছা জানাই।
ধন্যবাদ।
