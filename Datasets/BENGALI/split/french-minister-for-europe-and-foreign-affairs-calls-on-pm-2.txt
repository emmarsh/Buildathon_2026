ফ্রান্সের ইউরোপ বিষয়ক ও বিদেশ মন্ত্রী মিঃ জিন-ভেস লি ড্রিয়ান শনিবার নতুন দিল্লিতে প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করেন।
ফ্রান্সের স্ট্রসবুর্গে সাম্প্রতিক জঙ্গী হামলায় হতাহতদের প্রতি প্রধানমন্ত্রী তাঁর আন্তরিক সমবেদনা জ্ঞাপন করে বলেন, সন্ত্রাসের বিরুদ্ধে লড়াইয়ে ভারত সর্বদাই সেদেশের পাশে রয়েছে।
গত মার্চ মাসে রাষ্ট্রপতি ম্যাক্রোর ভারত সফরের পাশাপাশি আর্জেন্টিনায় আয়োজিত জি-২০ শীর্ষ সম্মেলনের ফাঁকে দু’জনের মধ্যে সাক্ষাতের কথাও প্রধানমন্ত্রী বিশেষভাবে স্মরণ করেন।
মিঃ লি ড্রিয়ান দ্বিপাক্ষিক সম্পর্কে সাম্প্রতিক অগ্রগতির বিষয়ে প্রধানমন্ত্রীকে অবহিত করে আঞ্চলিক তথা আন্তর্জাতিক বিভিন্ন বিষয়ে ফ্রান্সের দৃষ্টিভঙ্গীর কথা ব্যক্ত করেন।
প্রধানমন্ত্রী মোদী সেদেশের সঙ্গে প্রতিরক্ষা, মহাকাশ, সন্ত্রাস দমন, নৌ-নিরাপত্তা এবং অসামরিক পারমাণবিক সহযোগিতা সহ বিভিন্ন ক্ষেত্রে দ্বিপাক্ষিক সম্পর্ককে আরও সুদৃঢ় করার প্রয়াসগুলিকে স্বাগত জানান।
CG/BD/SB
