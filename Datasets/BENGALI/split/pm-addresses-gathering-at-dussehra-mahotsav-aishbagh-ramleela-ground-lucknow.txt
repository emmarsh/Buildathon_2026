লক্ষ্ণৌর আশবাগ রামলীলা ময়দানে আয়োজিত দশেরা মহোৎসবের একজনসমাবেশে মঙ্গলবার ভাষণ দিলেন প্রধানমন্ত্রী শ্রী নরেন্দ্র মোদী।
বিজয়া দশমী উপলক্ষে প্রথমেই তিনি শুভেচ্ছা ও অভিনন্দনজানান সকলকে।
রামলীলার সুপ্রাচীন ঐতিহ্যের সঙ্গে নিজেকে যুক্ত করতে পারা খুবইসৌভাগ্যের বিষয় বলে মনে করেন তিনি।
শ্রী মোদী বলেন, রামলীলা উৎসব হ’ল মিথ্যাকেপরাভূত করে সত্যের বিজয় উৎসব; অত্যাচারী ও নিপীড়ক পরাস্ত হয় সত্যের এই জয়ের মধ্যদিয়ে।
তিনি বলেন, প্রতি বছর রাবণকে ভষ্মীভূত করার সময় সমস্ত রকম অশুভ থেকে নিজেদেরমুক্ত করার সংকল্প গ্রহণ করা উচিৎ আমাদের।
একইসঙ্গে, আমাদের প্রতিজ্ঞাবদ্ধ হওয়াউচিৎ আমাদের সামাজিক প্রকৃতি তথা সমগ্র জাতিকে অশুভের ছোঁয়া থেকে অনেক দূরে রাখারলক্ষ্যে।
আমাদের প্রত্যেকের মধ্যে যে ১০টি অশুভ প্রবৃত্তি কাজ করে, প্রতি বছরদশেরা পালনের সময়ে সেগুলির বিনাশ করা প্রয়োজন।
প্রধানমন্ত্রী বিশেষ জোর দিয়ে বলেনযে, অশুভ শক্তিকে পরাস্ত ও নিরস্ত করার মতো শক্তি রয়েছে আমাদের।
আর এই কাজের মধ্যদিয়েই আমরা এক মহান জাতিতে রূপান্তরিত হতে পারি।
প্রধানমন্ত্রী তাঁর ভাষণে সন্ত্রাসকে মানবতার শত্রু বলেবর্ণনা করেন।
তিনি বলেন, মানবজাতির যা কিছু শ্রেষ্ঠ ও সর্বোত্তম শ্রীরাম হলেন তারইপ্রতিভূ, নিষ্ঠা ও আত্মোৎসর্গের পরাকাষ্ঠা মূর্ত হয়ে উঠেছে তাঁর মধ্য দিয়ে।
শ্রীমোদী বলেন, সন্ত্রাসের বিরুদ্ধে প্রথম রুখে দাঁড়িয়েছিল রামায়ণের একটি চরিত্রজটায়ু।
তাঁর মধ্য দিয়ে আমরা নির্ভয়ের আশ্বাসবাণী লাভ করেছি।
তাই, সন্ত্রাসেরমোকাবিলায় ১২৫ কোটি ভারতীয়কে আজ জটায়ু হয়ে উঠতে হবে।
আমরা প্রত্যেকেই যদি সতর্ক ওসচেতন হয়ে উঠি, তা হলে সন্ত্রাসবাদীদের দূরভিসন্ধি ব্যর্থ হতে বাধ্য।প্রধানমন্ত্রী বলেন, সন্ত্রাসের বিরুদ্ধে বিশ্ব মানবতাকে এখন ঐক্যবদ্ধ হয়ে উঠতেহবে।
এমনকি, সন্ত্রাসের যারা মদতদাতা, তাদেরও কোনওভাবে রেহাই দেওয়া চলবে না।
প্রধানমন্ত্রী বলেন, এই দিনটি আন্তর্জাতিক কন্যাসন্তানদিবস হিসেবেও উদযাপিত হচ্ছে।
কন্যাভ্রূণ হত্যার বিরুদ্ধে দৃপ্ত ঘোষণা করেপ্রধানমন্ত্রী বলেন, এই কুপ্রথা অবিলম্বে বন্ধ করার জন্য আমাদের জোরদার প্রচেষ্টাচালানো প্রয়োজন।
PG/SKD /SB
