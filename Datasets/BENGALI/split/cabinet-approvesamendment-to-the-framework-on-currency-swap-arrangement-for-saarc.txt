ধানমন্ত্রী শ্রী নরেন্দ্র মোদীর পৌরহিত্যে বুধবার কেন্দ্রীয় মন্ত্রিসভার বৈঠকে অনুরোধকারী সার্ক সদস্য দেশগুলির পরিস্থিতি এবং ভারতের অভ্যন্তরীণ চাহিদার বিষয়টি যথাযথভাবে বিবেচনার পর ২ বিলিয়ন মার্কিন ডলার ব্যয় সীমার মধ্যে পরিচালিত ৪০০ মিলিয়ন মার্কিন ডলার মূল্যের অর্থের ক্ষেত্রে অতিরিক্ত বিনিময় ব্যবস্থাকে একত্রিত করা সহ বিনিময়ের মেয়াদ, রোল ওভার প্রভৃতি ক্ষেত্রের পরিচালনা সংক্রান্ত পন্থা-পদ্ধতি আরও নমণীয় করার জন্য সার্ক সদস্যভুক্ত দেশগুলির স্বার্থে মুদ্রা বিনিময় কাঠামো সংশোধনের প্রস্তাবে কর্মপরবর্তী অনুমোদন মিলেছে।
বিশ্ব অর্থ ব্যবস্থায় ব্যাপক আর্থিক ঝুঁকি এবং অস্তিরতার দরুণ সার্ক সদস্য দেশগুলির স্বল্পমেয়াদী বিনিময় চাহিদা পূর্ববর্তী সহমতের তুলনায় বেশি হতে পারে।
স্বীকৃত সার্ক বিনিময় কাঠামোর আওতায় অতিরিক্ত বিনিময় ব্যবস্থাকে একত্রিত করার ফলে বিনিময় ক্ষেত্রের প্রয়োজনীয় সুযোগ তৈরি হবে।
এছাড়া, সার্ক বিনিময় কাঠামোর আওতায় বর্তমানে নির্ধারিত পরিমাণের চেয়ে বেশি অর্থের বিনিময়ের ক্ষেত্রে সার্ক সদস্যভুক্ত দেশগুলির কাছ থেকে পাওয়া অনুরোধের প্রেক্ষিতে ভারতের দ্রুত ব্যবস্থা গ্রহণ সম্ভব হবে।
ভারতীয় রিজার্ভ ব্যাঙ্ক অতিরিক্ত বিনিময় ব্যবস্থার সুবিধাপ্রাপ্ত সার্ক দেশগুলির কেন্দ্রীয় ব্যাঙ্কের সঙ্গে দ্বিপাক্ষিক পর্যায়ে সমগ্র ব্যবস্থার পরিচালনা প্রক্রিয়ার ব্যাপারে আলাপ-আলোচনা চালাবে।
উল্লেখ করা যেতে পারে, সার্ক সদস্য দেশগুলির জন্য কেন্দ্রীয় মন্ত্রিসভা ২০১২-র পয়লা মার্চ মুদ্রা বিনিময় চুক্তি অনুমোদন করে।
***
CG/BD/SB
