প্রধানমন্ত্রী শ্রী নরেন্দ্র মোদী নেপালের পুলিশের গুলিতে বিহারের এক যুবকের মৃত্যুর ঘটনায় গভীর দুঃখ প্রকাশ করে এ ঘটনার নিন্দা করেছেন।
নেপালের প্রধানমন্ত্রী শ্রী কে পি ওলি-এর সঙ্গে শ্রী মোদী সোমবার এ নিয়ে কথা বলেন।
ঐ দুর্ভাগ্যজনক ঘটনায় উদ্বেগ প্রকাশ করে প্রধানমন্ত্রী এ বিষয়ে বিশদ তথ্য জানতে চান।
খাদ্য ও অন্যান্য অত্যাবশ্যক সামগ্রীর জোগান নেপালে বজায় রাখা সম্পর্কে শ্রী ওলি’কে আশ্বস্ত করে শ্রী মোদী বলেন, ভারতের দিক থেকে এই জোগানে কোনও রকম বাধা নেই।
একইসঙ্গে, প্রধানমন্ত্রী নেপালের নেতৃবৃন্দকে বর্তমান সংকটের দ্রুত ও কার্যকর সমাধানের লক্ষ্যে কাজ করার আহ্বান জানান।
PG/BD/SB/S
