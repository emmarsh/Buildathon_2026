নতুন দিল্লির রাষ্ট্রপতি ভবনে আজ (২৬ ফেব্রুয়ারি, ২০১৯) রাষ্ট্রপতি রামনাথ কোবিন্দ, ২০১৫, ২০১৬, ২০১৭ এবং ২০১৮ সালের গান্ধী শান্তি পুরস্কার প্রদান করেন।
প্রধানমন্ত্রী শ্রী নরেন্দ্র মোদী এই অনুষ্ঠানে উপস্থিত ছিলেন।
অনুষ্ঠানে প্রধানমন্ত্রী, গৌরবময় গান্ধী শান্তি পুরস্কারপ্রাপকদের অভিনন্দন জানান।
তিনি বলেন, এই পুরস্কার এমনই এক সময় দেওয়া হচ্ছে যখন ভারত মহাত্মা গান্ধীর সার্ধশত জন্মবার্ষিকী পালন করছে।
এই প্রসঙ্গে প্রধানমন্ত্রী সন্তোষ প্রকাশ করে বলেন, বাপু’র অত্যন্ত প্রিয় ভক্তিগীতি ‘বৈষ্ণব জন তো’ গানটি সারা বিশ্বের প্রায় ১৫০টি দেশের শিল্পীরা গেয়েছেন।
তিনি বলেন, এটা প্রমাণ করে গান্ধীজির আদর্শকে সারা বিশ্ব আজও প্রাসঙ্গিক বলে মনে করে।
প্রধানমন্ত্রী, মহাত্মা গান্ধীর স্বচ্ছতার প্রতি দায়বদ্ধতা সম্বন্ধে বলেন।
শ্রী মোদী বলেন, মহাত্মা গান্ধীর দূরদৃষ্টিসম্পন্ন প্রয়াসেই স্বাধীনতা সংগ্রাম জন-আন্দোলনে পরিণত হয়।
তিনি আরও বলেন, মহাত্মা গান্ধী জন-ভাগিদারী এবং জন-আন্দোলন – এই দুই প্রবাহকে মিশিয়ে দিয়েছিলেন।
প্রধানমন্ত্রী বলেন, মহাত্মা গান্ধী প্রতিটি ব্যক্তির মনে সেই বিশ্বাস গেঁথে দিতে পেরেছিলেন যে, তাঁরা ভারতের স্বাধীনতায় অবদান রাখছেন।
***
CG/AP/DM/
