প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রীসভা মহাকাশ বিজ্ঞান ও প্রযুক্তি ক্ষেত্রে ভারত ও আলজেরিয়ার মধ্যে সহযোগিতা চুক্তিতে অনুমোদন দিয়েছে।
গত ১৯ সেপ্টেম্বর ব্যাঙ্গালুরু-তে দু’দেশের মধ্যে এই চুক্তি স্বাক্ষরিত হয়েছিল।
এই চুক্তির ফলে আলজেরিয়ার মহাকাশ সংস্থার সঙ্গে ভারতের মহাকাশ গবেষণা সংস্থার যৌথ কর্মীগোষ্ঠী গঠিত হবে।
ভারত ও আলজেরিয়া মহাকাশ গবেষণা ক্ষেত্রে বাণিজ্যিক কাজকর্ম শুরুর জন্য আলাপ-আলোচনা করছে।
আলজেরিয়ার আধিকারিকরা গ্রাউন স্টেশন তৈরি করতে চায়।
ভারতের পিএসএলভি-র সাহায্যে ২০১০-১৬ সালের মধ্যে আলজেরিয়া তিনটি মাইক্রো ও ১টি ন্যানো উপগ্রহ উৎক্ষেপণ করেছে।
SSS/PM/SB
