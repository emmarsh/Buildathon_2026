প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে ২০১৮ সালের কৃষি রপ্তানি নীতি অনুমোদিত হয়েছে।
এছাড়া এই নীতিটি রূপায়ণের জন্য কেন্দ্রীয় স্তরে বাণিজ্য মন্ত্রককে নোডাল বিভাগ করে বিভিন্ন মন্ত্রক, বিভাগ এবং সংশ্লিষ্ট রাজ্য সরকারগুলির প্রতিনিধিদের নিয়ে একটি নজরদারি ব্যবস্হা গড়ে তোলার সিদ্ধান্ত অনুমোদন করা হয়।
২০২২ সালের মধ্যে কৃষকদের আয় দ্বিগুন করার লক্ষেই সরকার এই নীতি প্রণয়ন করেছে।
দেশের কৃষি পণ্যের রপ্তানি দ্বিগুন করা এবং ভারতীয় কৃষক এবং কৃষিপণ্য সমূহকে আন্তর্জাতিক মূল্যশৃঙ্খল ব্যবস্হার সঙ্গে সংযুক্ত করার লক্ষেই সরকার এই ধরনের সার্বিক কৃষি রপ্তানি ঘোষনা করেছে।
এই নীতি রূপায়নের মাধ্যমে ভারতীয় কৃষিক্ষেত্রে রপ্তানির সম্ভাবনাকে কাজে লাগানো এবং কৃষিক্ষেত্রে ভারতকে এক বিশ্বশক্তির পর্যায়ে নিয়ে যাওয়া এবং কৃষকদের আয় বাড়ানোই এই নীতির লক্ষ্য।
২০২২ সালের মধ্যে ভারতের কৃষিপণ্যের রপ্তানী এখনকার ৩০০০ কোটি ডলার থেকে বাড়িয়ে ৬০০০ কোটি ডলারে নিয়ে যাওয়া এবং আরও কয়েক বছরের মধ্যে এই পরিমানটিকে ২০০০০ কোটি ডলারে নিয়ে যাওয়ার লক্ষেই এই নীতি ঘোষিত হয়েছে।
এছাড়া আমাদের দেশের রপ্তানিযোগ্য কৃষিপণ্যের বৈচিত্র্য বাড়ানো দেশজ, জৈব, চিরাচরিত এবং অচিরাচরিত কৃষি পণ্যের রপ্তানিকে উৎসাহিত করা।
বাজারে প্রবেশাধিকার, রপ্তানির প্রতিবন্ধকতা মোকাবিলা করা এবং কৃষিপণ্যের পরিচ্ছন্নতা ও বিশুদ্ধতা বজায় রাখার লক্ষে এই নীতি অনুমোদন করা হয়েছে।
অন্যদিকে কৃষিপণ্য রপ্তানির বিশ্ব বাজারে ভারতের অংশীদিরিত্ব দ্বিগুন করার লক্ষ্য পূরণ এই নীতির অন্যতম প্রধান উদ্দেশ্য।
ভারতীয় কৃষকরা যাতে বিদেশের বাজারে কৃষিপণ্য রপ্তানীর সুযোগ পায়, নতুন এই নীতির লক্ষ্য তার মধ্যে অন্যতম।
SSS/PB/NS/
