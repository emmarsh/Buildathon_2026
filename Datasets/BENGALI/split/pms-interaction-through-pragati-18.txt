প্রধানমন্ত্রী শ্রী নরেন্দ্র মোদী আজ, তথ্য ও যোগাযোগ প্রযুক্তিভিত্তিক সক্রিয় প্রশাসন এবং সময় নির্দিষ্ট রূপায়ণের জন্য মাল্টি-মোডাল মঞ্চ প্রগতি’র মাধ্যমে বিভিন্ন বিষয় নিয়ে আলোচনা করেছেন।
প্রধানমন্ত্রী আয়কর সংক্রান্ত অভিযোগগুলি নিষ্পত্তিকল্পে অগ্রগতি বিষয়ে পর্যালোচনা করেন।
অর্থমন্ত্রকের আধিকারিকরা সংশ্লিষ্ট বিষয়ে তাঁকে অবহিত করেন।
প্রধানমন্ত্রী পুনরায় বলেন, এই ধরনের কাজের ক্ষেত্রে সমস্ত ব্যবস্হাকে প্রযুক্তি চালিত করে মানবিক হস্তক্ষেপের সম্ভাবনা কমিয়ে আনতে হবে।
দূর্নীতিগ্রস্হ আধিকারিকদের বিরুদ্ধে গৃহীত ব্যবস্হা এবং অন্যান্য বিষয়ে আয়কর দপ্তরের কাজকর্ম সম্পর্কে করদাতাদের জানানোর ওপর প্রধানমন্ত্রী জোর দেন।
২৭তম প্রগতি বৈঠকে দেশে ১১ লক্ষ ৫০ হাজার কোটি বিভিন্ন প্রকল্পের রূপায়ণ বিষয়ে আলোচনা হয়েছিল।
এছাড়া বিভিন্ন ক্ষেত্রে জন অভিযোগ নিষ্পত্তি বিষয়ে কথা হয়েছিল।
আজকের এই ২৮তম বৈঠকে প্রধানমন্ত্রী রেল, সড়ক এবং পেট্রোলিয়াম ক্ষেত্রে ৯টি গুরুত্বপূর্ণ পরিকাঠামো ক্ষেত্রের কাজার অগ্রগতি পর্যালোচনা করেন।
এই প্রকল্পগুলি দেশের বিভিন্ন রাজ্যে রূপায়ণ করা হচ্ছে।
এছাড়াও প্রধানমন্ত্রী আয়ুষ্মান ভারত প্রকল্পের আওতায় প্রধানমন্ত্রী জন আরোগ্য যোজনা কর্মসূচি চালু করার বিষয়েও পর্যালোচনা করেন।
জন ঔষধি পরিযোজনা নিয়েও তিনি আলোচনা করেন।
CG/PB/NS
