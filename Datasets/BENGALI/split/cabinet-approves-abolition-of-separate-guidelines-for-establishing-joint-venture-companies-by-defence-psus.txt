কেন্দ্রীয় প্রতিরক্ষা মন্ত্রকের নিয়ন্ত্রণাধীন সংস্থাগুলির কোনও যৌথ উদ্যোগ স্থাপনের ক্ষেত্রে ২০১২’র ফেব্রুয়ারি মাসে বিজ্ঞাপিত পৃথক ও নির্দিষ্ট রূপরেখা অনুসরণের কোনও প্রয়োজন হবে না।
বুধবার প্রধানমন্ত্রী শ্রী নরেন্দ্র মোদীর নেতৃত্বে অনুষ্ঠিত কেন্দ্রীয় মন্ত্রিসভার এক বৈঠকে ঐ পৃথক রূপরেখা প্রত্যাহারের সিদ্ধান্ত নেওয়া হয়েছে।
সুতরাং, অন্যান্য কেন্দ্রীয় রাষ্ট্রায়ত্ত সংস্থাগুলির যৌথ উদ্যোগ গ্রহণের ক্ষেত্রে কেন্দ্রীয় অর্থমন্ত্রক ও রাষ্ট্রায়ত্ত সংস্থা দপ্তর সময়ে সময়ে যে রূপরেখা ও নিয়মাবলী প্রকাশ করে,তা এখন থেকে প্রযোজ্য হবে প্রতিরক্ষা মন্ত্রকের নিয়ন্ত্রণাধীন সংস্থাগুলির ক্ষেত্রেও।
সরকারের এই সিদ্ধান্তের ফলে প্রতিরক্ষা ক্ষেত্রের বিভিন্ন সংস্থারআত্মনির্ভরতার পাশাপাশি, দেশীয় উৎপাদন বৃদ্ধির লক্ষ্যমাত্রা পূরণও সম্ভব হবে।
মাজাগাঁও ডক লিমিটেড, গোয়াশিপইয়ার্ড লিমিটেড, গার্ডেনরিচ শিপ বিল্ডার্স অ্যান্ড ইঞ্জিনিয়ার্স লিমিটেড,হিন্দুস্থান শিপইয়ার্ড লিমিটেড, ভারত ইলেক্ট্রনিক্স লিমিটেড, হিন্দুস্থান অ্যারোনটিক্স লিমিটেড, ভারত আর্থ মুভার্স লিমিটেড, ভারত ডায়নামিক্স লিমিটেড এবংমিশ্র ধাতু নিগম লিমিটেড – কেন্দ্রীয় প্রতিরক্ষা মন্ত্রকের নিয়ন্ত্রণাধীন এই ৯টি সংস্থার প্রত্যেকটি সরকারি এই সিদ্ধান্তের ফলে বিশেষভাবে লাভবান হবে।
উল্লেখ্য, প্রতিরক্ষা ক্ষেত্রে বেসরকারি শিল্প সংস্থাগুলির অংশগ্রহণ বৃদ্ধি পেতে থাকায় এবং প্রতিরক্ষা সংক্রান্ত উৎপাদনের ক্ষেত্রে এক বিশেষ পরিবর্তনের ফলে প্রতিরক্ষা মন্ত্রকের নিয়ন্ত্রণাধীন সংস্থাগুলির যৌথ উদ্যোগ গ্রহণের ক্ষেত্রে পৃথক কোনও রূপরখা অনুসরণের প্রয়োজন নেইবলে মনে করে কেন্দ্রীয় প্রতিরক্ষা উৎপাদন দপ্তর।
পাশাপাশি, ‘মেক ইন ইন্ডিয়া’ কর্মসূচির আওতায় দেশীয় উৎপাদন ব্যবস্থার ওপর আরও বেশি করে গুরুত্ব আরোপ করায় একাধিক রূপরেখার অস্তিত্ব দ্বিধা ও সংশয়ের পরিস্থিতি সৃষ্টি করতে পারে এই আশঙ্কা করেপৃথক রূপরেখাটি প্রত্যাহারের জন্য একটি প্রস্তাব পেশ করা হয় কেন্দ্রীয় মন্ত্রিসভার কাছে।
এরই পরিপ্রেক্ষিতে গতকালের বৈঠকে পৃথক রূপরেখা প্রত্যাহারের সিদ্ধান্ত নেয়কেন্দ্রীয় মন্ত্রিসভা।
PG/SKD/SB
