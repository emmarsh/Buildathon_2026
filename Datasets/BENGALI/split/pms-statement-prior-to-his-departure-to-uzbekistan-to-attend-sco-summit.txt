সাংহাই সহযোগিতা সংগঠনের (এস সি ও) শীর্ষ বৈঠকে যোগদানের উদ্দেশ্যে উজবেকিস্তান রওনা হলেন প্রধানমন্ত্রী শ্রী নরেন্দ্র মোদী।
যাত্রার প্রাক্কালে এক বার্তায় প্রধানমন্ত্রী বলেছেন :
“এস সি ও শীর্ষ বৈঠকে অংশগ্রহণের উদ্দেশ্যে আমি উজবেকিস্তান সফরে যাচ্ছি।
সেখানে আমি এস সি ও রাষ্ট্রগুলির নেতৃবৃন্দের সঙ্গে আলোচনা ও মতবিনিময়ে মিলিত হব।
এস সি ও’র একটি সদস্য রাষ্ট্র হওয়ায় ভারত খুশি।
এস সি ও’র মাধ্যমে অর্থনৈতিক সহযোগিতার ক্ষেত্রে আলাপ-আলোচনা সফল হবে বলে ভারত আশা করে।
মধ্যপ্রাচ্যের দেশগুলির সঙ্গে সম্পর্ককে বিশেষ গুরুত্ব দেয় ভারত।
ঐ অঞ্চলের সঙ্গে অর্থনৈতিক সম্পর্কের প্রসার এবং সেখানকার জনসাধারণের সঙ্গে মৈত্রীপূর্ণ সদ্ভাব গড়ে তুলতে ভারত সর্বদাই আগ্রহী”।
PG/SKD/SB
