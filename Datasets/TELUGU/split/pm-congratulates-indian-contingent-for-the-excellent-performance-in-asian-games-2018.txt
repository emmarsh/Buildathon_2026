ఏశియ‌న్ గేమ్స్ 2018 లో శ్రేష్ఠ ప్ర‌ద‌ర్శ‌న ను క‌న‌బ‌ర‌చిన భార‌తీయ బృందానికి ప్ర‌ధాన మంత్రి శ్రీ న‌రేంద్ర మోదీ అభినంద‌న‌లు తెలిపారు.
“ఏశియ‌న్ గేమ్స్ 2018 ముగియ‌నున్న సంద‌ర్భంగా, చ‌క్క‌ని ప్ర‌ద‌ర్శ‌న‌ ను ఇచ్చిన భార‌తీయ బృందాన్ని నేను మరో మారు ప్ర‌శంసిస్తున్నాను.
ఏశియ‌న్ గేమ్స్ చ‌రిత్ర లో 2018 సంవత్సరపు క్రీడ‌లు భార‌త‌దేశానికి ఉత్త‌మ ఫలితాలను అందించాయి.
ఈ క్రీడ‌ల‌లో పాల్గొన్న ప్ర‌తి ఒక్క క్రీడాకారుడు/ ప్రతి ఒక్క క్రీడాకారిణి భార‌త‌దేశానికి గ‌ర్వ‌కారణంగా నిల‌చారు.
ఏశియ‌న్ గేమ్స్ 2018 లో, చారిత్ర‌కంగా మ‌నం దృఢంగా ఉన్న పోటీ ల‌లో మ‌న స్థానాన్ని బల ప‌ర‌చుకొన్నాం.
అలాగే, ఇదివ‌ర‌కు మ‌నం గెలవని క్రీడ‌ల‌లోనూ ప్ర‌శంసాపాత్రులమయ్యాం.
ఇది ఎంతో సానుకూల‌మైనటువంటి సంకేతం; ఇది భార‌తీయ క్రీడ ల‌కు శుభాన్ని ఇస్తుంది.
శిక్ష‌కులకు, స‌హాయ‌క సిబ్బంది కి, క్రీడాకారుల త‌ల్లితండ్రులకు, కుటుంబ స‌భ్యులకు, క్రీడాకారుల స్నేహితుల‌కు ఇవే నా ప్ర‌ణామాలు.
మ‌న విజేత‌ ల‌కు నిరంత‌రం మ‌ద్ద‌తు ను అందిస్తున్నందుకు మీకు నా శుభాకాంక్షలు.
మ‌న క్రీడాకారులు వారి భావి ప్ర‌య‌త్నాల లోనూ రాణించు గాక‌!
ఇంత‌టి స్మ‌ర‌ణీయ‌మైన ఏశియ‌న్ గేమ్స్ 2018 కి ఆతిథ్యాన్ని ఇచ్చిన ఇండోనేశియా ప్ర‌జ‌ల‌కు మ‌రియు అధ్య‌క్షులు శ్రీ జోకో విడోడో కు ఇవే నా అభినంద‌న‌లు.
ఈ క్రీడ‌లు క్రీడాకారుల ఘ‌న‌మైన ప్ర‌ద‌ర్శ‌న‌లకు సాక్షీభూత‌మ‌య్యాయి.
అంతేకాక, క్రీడా స్ఫూర్తి ని ఎంతో చ‌క్క‌గా క‌ళ్ళ‌కు క‌ట్టాయి” అని ప్ర‌ధాన మంత్రి ట్విట‌ర్ లో వరుస గా వ్రాసిన వాక్యాలలో పేర్కొన్నారు.
***
