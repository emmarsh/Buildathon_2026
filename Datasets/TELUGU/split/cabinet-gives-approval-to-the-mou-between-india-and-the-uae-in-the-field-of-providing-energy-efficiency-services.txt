శక్తి నిర్వ‌హ‌ణ‌‌, పొదుపు విభాగాలలో వివిధ ర‌కాలైన సేవ‌ల‌ను అందించేందుకు వాణిజ్య‌ం & ప‌రిశ్ర‌మ‌ల మంత్రిత్వ శాఖ‌కు అనుబంధంగా ప‌ని చేస్తున్న పారిశ్రామిక విధానం & ప్రోత్సాహ‌ విభాగం ప‌రిధిలోని స్వ‌తంత్ర హోదా గ‌ల సంస్థ అయినటువంటి నేషనల్ ప్రొడక్టివిటీ కౌన్సిల్ (ఎన్ పిసి) కి, యుఎఇ కి చెందిన అల్ ఎతిహాద్ ఎన‌ర్జీ స‌ర్వీసెస్ కు మ‌ధ్య కుదిరిన అవ‌గాహ‌నపూర్వక ఒప్పందానికి (ఎమ్ఒయు) ప్ర‌ధాన మంత్రి శ్రీ న‌రేంద్ర‌ మోదీ అధ్య‌క్ష‌త‌న స‌మావేశ‌మైన‌ కేంద్ర మంత్రివర్గం ఎక్స్- పోస్ట్ ఫ్యాక్టో ఆమోద‌ం తెలిపింది.
ఈ ఎమ్ఒయు ప్రకారం, ఎన్ పిసి ఈ దిగువన పేర్కొన్న సేవ‌లను సమకూర్చుతుంది.
1. శక్తి అంచ‌నా సేవ‌లు
2. శక్తి ఆడిట‌ర్ల‌కు శిక్ష‌ణ‌ మరియు ధ్రువీకరణ సేవలు
3. డిమాండు నిర్వ‌హ‌ణ‌
కాగా, అల్ ఎతిహాద్ ఇఎస్ కేసుల వారీగా వివిధ ప్రాజెక్టుల‌కు ఈ దిగువ సేవ‌లందిస్తుంది:
i) యుఎఇ లోని ప్ర‌భుత్వ‌, ప్రైవేటు యాజ‌మాన్యంలోని సంస్థ‌ల‌కు క‌స్ట‌మ‌ర్ స‌పోర్ట్ సేవలు
ii) యుఎఇ లో ఫీల్డ్ ఆడిటింగ్ వృత్తి నిపుణుల‌కు అన్ని విధాల స్థానిక మ‌ద్ద‌తు
సేవలు
iii) యుఎఇ లో ఎన‌ర్జీ ఆడిట‌ర్ల‌కు శిక్ష‌ణ‌ మరియు ధ్రువీకరణ
iv) యుఎఇ లోని ప‌రిశ్ర‌మ‌ల‌న్నింటికీ డిమాండుప‌ర‌మైన నిర్వ‌హ‌ణ సేవ‌లు
ఈ ఎమ్ఒయు తో దుబాయ్ లోను, గ‌ల్ఫ్ స‌హ‌కార మండ‌లి (జిసిసి) స‌భ్య‌త్వ దేశాలలోను అధిక విలువ గ‌ల శక్తి నిర్మాణానికి, అభివృద్ధికి సంబంధించిన వ్య‌వ‌స్థాత్మ‌క యంత్రాంగం అభివృద్ధి చేయ‌డం వంటి రంగాలలో అవ‌కాశాలను ఎన్ పిసి అందిపుచ్చుకుంటుంది.
నానాటికీ మార్పులకు లోనవుతున్న అంత‌ర్జాతీయ వ్యాపార చిత్రప‌టంలో ఎన్ పిసి మ‌రిన్ని సామ‌ర్థ్యాల‌ను విస్త‌రించి, స్పర్ధాత్మక స‌మ‌ర్థ‌త‌ను పెంచుకోవ‌డం ద్వారా మ‌రింత గుర్తింపును పొంద‌గ‌లుగుతుంది.
శక్తి సామ‌ర్థ్యాల విభాగంలో ఎన్ పిసి మ‌రింత ఎక్కువ మందిని ఆక‌ర్షించి, అంత‌ర్జాతీయ స‌హ‌కార భాగ‌స్వాముల‌ను కూడా సాధించ‌గ‌లుగుతుంది.
జిసిసి స‌భ్యత్వ దేశాలలో ఎన్ పిసి మ‌రింత ప్రాచుర్యంలోకి రావ‌డానికి, ఇంధ‌న రంగంలో మ‌రింతగా వ్యాపారాన్ని విస్త‌రించుకోవ‌డానికి ఈ ఎమ్ ఒయు దోహ‌ద‌కారి అవుతుంది.
***
