పర్యటక రంగం లో సహకారాన్ని బలోపేతం చేసుకోవడం కోసం భారతదేశానికి,మాల్టా కు మధ్య అవ‌గాహన పూర్వ‌క ఒప్పంద ప‌త్రం (ఎంఒయు)పై సంతకాలకు ప్ర‌ధాన మంత్రి శ్రీ న‌రేంద్ర మోదీ అధ్య‌క్ష‌త‌ వ‌హించిన కేంద్ర మంత్రివ‌ర్గ సమావేశం ఆమోదం తెలిపింది.
ఉప రాష్ట్రపతి త్వరలో మాల్టా ను సందర్శించే సందర్భం లో ఈ ఎంఒయు పై సంతకాలు జరుగనున్నాయి.
ప్రధానాంశాలు:
ఈ ఎంఒయు యొక్క ప్రధాన ధ్యేయాలలో:
ఉభయ దేశాలలోను పర్యటక రంగానికి చెందిన చక్కని ప్రాంతాలను ప్రోత్సహించడం; యావత్తు ప్రపంచ దేశాల నుండి భారతదేశానికి, మాల్టా కు పర్యటకుల రాక పోక లను పెంచడం; రెండు దేశాలలో పర్యటన రంగం మరియు ప్రయాణ సంబంధిత పరిశ్రమలలో మానవ వనరుల వికాసాన్ని పెంపొందింపచేయడం; సాంస్కృతిక వారసత్వం పరంగా నూతన పర్యటక అవకాశాలను కల్పించ బూనడం మరియు కొత్త పర్యటక అవకాశాలకు తోడ్పాటును ఇవ్వడం, స్థిరమైన వినోద పర్యటకాన్ని అభివృద్ధిపరచడం; అందుకుగాను సమాచార సాంకేతిక విజ్ఞానాన్ని ఉపయోగించుకోవడం; ఇరు దేశాలలో ప్రజలకు, ప్రజలకు మధ్య సంబంధాలను వర్థిల్లజేయడంలో పర్యటన రంగాన్ని ఒక సాధనంగా గుర్తించడం.
ప్రయోజనాలు:
పర్యటక రంగంలో సహకారాన్ని పెంపొందింపచేసుకొనేందుకు ఒక వ్యవస్థాత్మక యంత్రాంగాన్ని ఏర్పాటు చేయడంలో ఈ ఎంఒయు ఇరు పక్షాలకు సహాయకారి కాగలదు.
ఇది మాల్టా నుండి భారతదేశానికి వచ్చే విదేశీ యాత్రికుల సంఖ్య ను పెంచుకోవడంలోనూ దోహదకారి కాగలదు.
తత్ఫలితంగా ఆర్థిక అభివృద్ధికి, ఉద్యోగాల కల్పనకు ఊతం లభిస్తుంది.
