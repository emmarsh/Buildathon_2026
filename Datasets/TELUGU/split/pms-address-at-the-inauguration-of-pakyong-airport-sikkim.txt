సిక్కిమ్ గవర్నర్ శ్రీ గంగా ప్రసాద్ గారు, రాష్ట్ర ముఖ్యమంత్రి శ్రీ పవన్ చామ్ లింగ్ గారు, నా మంత్రివర్గ సహచరులు శ్రీ సురేశ్ ప్రభు గారు, డాక్టర్ జితేంద్ర సింహ్ గారు, శ్రీ ఎస్.ఎస్.
అహ్లువాలియా గారు, రాష్ట్ర శాసనసభ స్పీకర్ శ్రీ కె.ఎన్.
రాయ్ గారు, రాష్ట్ర మంత్రి శ్రీ దోర్జీ శెరింగ్ లెప్చా గారు, ఈ కార్యక్రమానికి హాజరైన ప్రముఖులందరూ మరియు ప్రియతములైన నా సోదరీమణులు ఇంకా సోదరులారా,
మిత్రులారా,
గత మూడు రోజులు గా నేను తూర్పు భారతదేశం లో పర్యటిస్తున్నాను.
ఈ సమయంలో, మౌలిక సదుపాయాలకు సంబంధించిన, మానవాళికి సేవ చేసే భారీ ప్రాజెక్టులను దేశానికి అంకితం చేసే భాగ్యం నాకు దక్కింది.
ఝార్ ఖండ్ లో నిన్న ‘ప్రధాన మంత్రి జన్ ఆరోగ్య యోజన’ (పి ఎం జె ఎ వై) ని, ఆయుష్మాన్ భారత్ మిశన్ ను ప్రారంభించిన అనంతరం నిన్నటి సాయంకాలం నేను సిక్కిమ్ కు చేరుకొన్నాను.
సిక్కిమ్ లోని ఉదయిస్తున్న సూర్యుడు ఈ ఉదయం నన్ను నిద్ర లేపగానే చల్లని గాలి, అందమైన కొండలు, సుందరమైన ప్రకృతి ని చూసి, నేను ఫోటోలు తీయడం ప్రారంభించాను.
ప్రకృతి అందాన్ని, చక్కదనాన్ని ప్రేమించని వారు ఎవరుంటారు?
వాటి ని ప్రతి ఒక్కరూ మెచ్చుకుంటారు.
ప్రకృతి మీకు అన్నింటినీ ఇచ్చింది.
ఈ ప్రదేశాన్ని ప్రతి ఒక్కరు ఇష్టపడతారు.
ఇందులో ఒక భాగంగా ఉండాలని అనుకుంటారు.
సోదరీమణులు మరియు సోదరులారా,
మన సంప్రదాయం లో, సంస్కృతి లో తూర్పు దిక్కు కు ఎంతటి ప్రాముఖ్యం ఉందో మీతో పాటు యావత్తు దేశానికి తెలుసు.
అందులో ఈశాన్య ప్రాంతం చాలా ప్రాముఖ్యాన్ని కలిగివుంది.
ఈ అందమైన తూర్పు రాష్ట్రాని కి చెందిన ప్రజల కు ముందుగా నా అభినందనలు, సిక్కిమ్ లోని మొదటి విమానాశ్రయం- పాక్ యోంగ్ విమానాశ్రయాన్ని- మీ అందరికీ అంకితమిస్తున్నాను.
ఈ రోజు మీ అందరికీ ఒక చరిత్రాత్మకమైన రోజే కాదు, దేశానికి ఒక అత్యంత ప్రాముఖం కలిగినటువంటి రోజు కూడా ను.
పాక్ యోంగ్ విమానాశ్రయం ప్రారంభం కాగానే అది మీకు ఒక గర్వకారణంగా నిలుస్తుంది.
క్రికెట్ క్రీడాకారులు క్రికెట్ మైదానం లో సెంచురి ని కొడతారు; అయితే, ఈ రోజు భారతదేశం ఒక సెంచురి ని కొట్టింది.
ఈ విమానాశ్రయం ప్రారంభం కాగానే, దేశం లోని విమానాశ్రయాల సంఖ్య 100 కు చేరింది.
ఆ రకంగా, భారతదేశం ఈ రోజు సెంచురి ని కొట్టింది.
మన దేశం పరివర్తన చెందుతోంది.
సిక్కిమ్ ఫుట్ బాల్ కు పేరుగాంచింది.
ఇక్కడ అందరూ ఫుట్ బాల్ ను ఆడుతారు.
అయితే ఇప్పుడు వారు కూడా క్రికెట్ ఆడాలని ప్రయత్నిస్తున్నారు.
సిక్కిమ్ కెప్టెన్ నీలేశ్ లామిచానే నిన్న సెంచురి చేసినట్లు నేను ఈ రోజు వార్తా పత్రిక లో చదివాను.
ఒక వైపు క్రికెట్ లో సెంచురి చేసిన మొదటి సిక్కిమ్ క్రీడాకారునిగా నీలేశ్ నిలువగా, మరో వైపు దేశం లోని వందవ విమానాశ్రయంగా సిక్కిమ్ రికార్డులలోకి ఎక్కింది.
సోదరీమణులు మరియు సోదరులారా,
మన జీవితాలు మరింత సౌకర్యవంతంగా తీర్చిదిద్దడం లో ఈ విమానాశ్రయం ఒక కీలక పాత్ర ను పోషించనుంది.
ఈ రోజు దాకా సిక్కిమ్ లో పర్యటించాలనుకున్నా, సిక్కిమ్ ద్వారా ఇతర ప్రాతాలను సందర్శించాలనుకున్నా చాలా ఇబ్బందులు పడవలసి వచ్చేది.
సిక్కిమ్ ప్రజలకు, సిక్కిమ్ కు తరచు గా వచ్చే ప్రయాణీలకూ ఈ పరిస్థితి గురించి బాగా తెలుసు.
గతంలో ఎవరైనా గంగ్ టోక్ కు చేరుకోవాలంటే బాగ్ డోగ్రా విమానాశ్రయం లో దిగి వేరే మార్గం లో దాదాపు 125 కిలోమీటర్ల దూరం 5, 6 గంటల సేపు ప్రయాణించవలసి వచ్చేది.
అయితే, ఇప్పుడు పాక్ యోంగ్ విమానాశ్రయం వల్ల శ్రమ తో కూడిన ఆ ప్రయాణం తప్పింది, సమయం కూడా ఆదా అవుతుంది.
సోదరీమణులు మరియు సోదరులారా,
దీనివల్ల ప్రయాణం సౌకర్యవంతం గా, తక్కువ సమయం తో చేయడానికి వీలు కలిగింది.
దీనితో పాటు ప్రభుత్వం కూడా సామాన్య ప్రజలు సైతం సులువు గా రాక పోకలను సాగించడానికి వీలు కలిగించింది.
అందువల్ల, ఈ విమానాశ్రయాన్ని యు డి ఎ ఎన్ (‘ఉడాన్’)తో సంధానించింది.
ఈ పథకం లో భాగం గా ఎవరైనా సుమారు 2,500- 2,600 రూపాయలు చెల్లించాలి.
ప్రభుత్వ కృషి, దూరదృష్టి ల ఫలితంగా ఎ.సి.
రైలు ప్రయాణాల్లాగా, విమానాల్లో ప్రయాణం కూడా చౌక గా మారింది.
‘‘ధనమే సమయం’’ అని ఒక సామెత ఉంది.
విమానాల్లో ప్రయాణం వల్ల సమయం ఆదా అవుతుంది.
అంటే తద్వారా ధనం ఆదా అవుతుంది.
ఆ కారణం వల్లే, మధ్యతరగతి కి చెందిన అనేక కుటుంబాలు ఇప్పుడు విమానాల్లో ప్రయాణించగలుగుతున్నాయి.
మిత్రులారా,
ఈ విమానాశ్రయం ఇప్పుడే ప్రారంభమైంది.
అయితే, మరో కొన్ని వారాల్లో గువాహాటి కి, కోల్ కాతా కు వెళ్లే రెగ్యులర్ విమాన సర్వీసు లు ప్రారంభం అవుతాయి.
దేశం లోని ఇతర ప్రాంతాలకు, పొరుగు దేశాలకు కూడా విమాన సర్వీసులను ప్రారంభించడానికి కృషి జరుగుతోంది.
మిత్రులారా,
పాక్ యోంగ్ విమానాశ్రయం అందానికి ప్రతీక గానే కాక ఇంజినీయరింగ్ నైపుణ్యాలను కూడా కలిగి వుంది.
సామాజిక మాధ్యమాల్లో ఎప్పుడూ చురుకు గా ఉండే వారు ఇప్పటికే ఈ విమానాశ్రయం ఫోటో లను చూసి ఉంటారు; ప్రకృతి ఒడి లో విమానాలు ఎలా దిగుతున్నాయో చూసే ఉంటారు.
ఆ ఫోటో లను మీరు చూసే ఉంటారు.
అవి సామాజిక మాధ్యమం లో బహుళ ప్రచారాన్ని పొందాయి.
దీని ని ఈ రోజు ప్రారంభించినప్పటికీ దీని ని గురించి ప్రజలు ఇప్పటికే తెలుసుకున్నారు.
550 కోట్ల రూపాయల వ్యయంతో, ఇంజినీర్లు, కార్మికుల సామర్ధ్యానికి ప్రతీక గా ఈ విమానాశ్రయాన్ని నిర్మించడం జరిగింది.
కొండలను తొలిచారు.
అక్కడ తీసిన మట్టి తో లోయలను పూడ్చారు.
ఆ సమయం లో భారీ వర్షాలను సైతం ఎదుర్కొన్నారు.
ఈ ప్రాంతం లో వచ్చే వరద నీరు విమానాశ్రయం క్రింద నుంచి ప్రవహించేలా ఏర్పాట్లు చేశారు.
నిజంగా, ఇది ఒక అసాధారణమైన ఇంజినీయరింగ్ ప్రక్రియ.
ఈ సందర్భంగా, నమ్మశక్యం కాని ఇటువంటి పని కి సంబంధించిన ప్రణాళిక లోనూ, నిర్మాణం లోనూ నిమగ్నమైన ఇంజినీర్ లను, కార్మికులను నేను ఈ రోజు న అభినందిస్తున్నాను.
మీరందరూ, నిజంగా, ఒక అద్భుతమైన పని చేశారు.
సోదరీమణులు మరియు సోదరులారా,
సిక్కిమ్ కీ, ఈశాన్య ప్రాంతాని కీ మౌలిక సదుపాయాల పరంగా, భావోద్వేగాల పరంగా సంధానాన్ని పెంపొందించే పని అతి వేగంగా కొనసాగుతోంది.
గత నాలుగు సంవత్సరాలు గా, అభివృద్ధి పనుల ప్రగతి ని గురించి తెలుసుకొనేందుకు, వారి ఆశీస్సులను పొందేందుకు ఈశాన్య రాష్ట్రాల ప్రజల తో తరచు గా సంప్రదింపులు జరుపుతూనే ఉన్నాను.
అంతేకాక ప్రతి వారం లేదా రెండు వారాల తరువాత, ఎవరో ఒక కేంద్ర మంత్రి ఏదో ఒక ఈశాన్య రాష్ట్రాన్ని సందర్శించి, అక్కడ కొనసాగుతున్న పనులలో పురోగతి ని పర్యవేక్షిస్తున్నారు.
అందువల్ల, ఈ విధానం ఫలితాలను ఈ రోజు మీరు స్పష్టంగా చూడవచ్చు.
స్వాతంత్య్రం అనంతరం మొట్ట మొదటి సారిగా సిక్కిమ్, అరుణాచల్ ప్రదేశ్, మేఘాలయ, మణిపుర్, నాగాలాండ్, అసమ్, త్రిపుర, మిజోరమ్ ల వంటి ఈశాన్య రాష్ట్రాలలో అనేక కార్యక్రమాలను చేపట్టడం జరిగింది.
ప్రప్రధమంగా విమాన, రైలు మార్గాలను సంధానించడం జరిగింది; కొన్ని ప్రదేశాలలో విద్యుత్తు సరఫరా సౌకర్యం కూడా మొదటి సారిగా కల్పించడం జరిగింది.
గ్రామీణ రహదారులతో పాటు జాతీయ రహదారులను విస్తృతంగా నిర్మించడం జరిగింది.
నదులపై విస్తారంగా వంతెనలను నిర్మించడం జరిగింది.
డిజిటల్ ఇండియా ను విస్తరించడం జరుగుతోంది.
‘‘సబ్ కా సాథ్, సబ్ కా వికాస్ ’’ అనే మంత్రం తో ముందుకు సాగుతున్న మన ప్రభుత్వం ప్రాంతీయ అసమానతలను తగ్గించి, ఈశాన్య, తూర్పు ప్రాంతాల ను మొత్తం భారతదేశానికే తలమానికంగా చేయాలని కృషి చేస్తోంది.
దీనికి మేము కట్టుబడి ఉన్నాం.
ఈ విధమైన ప్రణాళికతో పనులను వేగవంతం చేసి విమానాశ్రయాన్ని సిక్కిమ్ కు అప్పగించాం.
మేం అన్ని అవరోధాలను అధిగమించడం తో ఇప్పుడు మీ కల సాకారం అయింది.
దాదాపు అరవై సంవత్సరాల క్రితం ఒక చిన్న విమానం ఇక్కడ నుంచి ఎగిరిన విషయం మీ అందరికీ బాగా గుర్తుండే ఉంటుంది.
ఆ తరువాత, గత అరవై ఏళ్ల నుంచి విమానాశ్రయాన్ని గురించి మీరు ఎదురుచూస్తూనే ఉన్నారు.
మిత్రులారా,
సిక్కిమ్ లోనే కాక అరుణాచల్ ప్రదేశ్ తో సహా ఇతర రాష్ట్రాలలో కూడా విమానాశ్రయాలను నెలకొల్పడం జరిగింది.
ఇంతకు ముందు నేను చెప్పినట్లు ప్రస్తుతం దేశం లో 100 విమానాశ్రయాలు అందుబాటు లో ఉన్నాయి.
వీటిలో 35 విమానాశ్రయాలను కేవలం గత నాలుగేళ్లలో నిర్మించడం జరిగిందంటే మీరు ఆశ్చర్యపోతారు.
అతి వేగంగా పనిచేయడం అంటే ఏమిటి?
సర్వతోముఖంగా పనిచేయడం అంటే ఏమిటి?
దూరదృష్టి తో పనిచేయడం అంటే ఏమిటి?
ఒక ఉదాహరణ తో చెబితే మీకు అర్ధమవుతుంది.
స్వాతంత్య్రం తరువాత 2014 వరకు, అంటే 67 సంవత్సరాలలో 65 విమానాశ్రయాలు అందుబాటులో ఉన్నాయి.
అంటే, సరాసరి, ప్రతి ఏటా ఒక విమానాశ్రయాన్ని నిర్మించడం జరిగింది.
మీకు అర్ధమయ్యిందా?
ఏడాదికి ఒక విమానాశ్రయం వారి వేగం.
ఇదీ వారి ఆలోచన విధానం.
గత నాలుగు సంవత్సరాలలో ఏడాదికి 9 విమానాశ్రయాలను నిర్మించాం.
అంటే, తొమ్మిది రేట్ల వేగం తో పని కొనసాగుతోందన్న మాట.
నాలుగేళ్లలో మేం చేసిన పని ని పూర్తి చేయాలంటే వాళ్ళు మరో 40 సంవత్సరాలు తీసుకుంటారేమో.
సోదరీమణులు మరియు సోదరులారా,
దేశీయ విమానయాన రంగం లో భారతదేశం ఇప్పుడు ప్రపంచం లోనే మూడో అతి పెద్ద విపణి గా అవతరించింది.
విమానయాన సంస్థలు విమానాల కొరత ను ఎదుర్కొంటున్నాయి.
కొత్త విమానాల కోసం ఆర్దర్లు పంపడం జరిగింది.
మిమ్మల్ని మళ్ళీ ఆశ్చర్యపరచే మరికొన్ని గణాంకాలను ఇప్పుడు నేను మీముందుకు తెస్తాను.
స్వాతంత్య్రం వచ్చిన తరువాత 70 ఏళ్ల లో కేవలం 4 వందల విమానాలు మాత్రమే తిరిగాయి.
గత ఏడాది విమానయాన సంస్థలు 1,000 కొత్త విమానాల కోసం ఆర్దర్లు పెట్టాయి.
70 సంవత్సరాల లో 4 వందలు అప్పుడు, కేవలం ఒక్క ఏడాది లో 1,000 కొత్త విమానాలు ఇప్పుడు.
సామాన్య ప్రజలు విమానాల్లో ప్రయాణించాలి అనే మా కల ను అత్యంత వేగంగా సాకారం చేయడానికి మేం చేస్తున్న కృషి ని ఇది ప్రతిబింబిస్తుంది.
సోదరీమణులు మరియు సోదరులారా,
ఈ విమానాశ్రయం కేవలం దేశం లోని వివిధ ప్రాంతాలకు ప్రయాణం చేయడానికే కాక మీ ఆదాయాన్ని పెంచడానికి కూడా సహాయపడుతుంది.
సిక్కిమ్ ఎప్పుడూ దేశీయ, విదేశీ పర్యాటకులకు కేంద్రంగా ఉంది.
పర్యాటకుల జనాభా, సిక్కిమ్ జనాభా కంటే ఎక్కువగా ఉంటుంది.
సిక్కిమ్ లో విమానాశ్రయం లేకపోయినప్పటికీ, ఇక్కడ పర్యాటకుల సంఖ్య ఇక్కడ జనాభా కంటే 1.5 రెట్లు ఎక్కువగా ఉంది.
ఇప్పుడు ఈ విమానాశ్రయం అందుబాటు లోకి వచ్చాక ఇక పర్యాటకుల సంఖ్య అపరిమితంగా ఉంటుంది.
ఈ దీపావళి, దసరా పూజ సమయం లోనే పర్యాటకుల సంఖ్య లో పెరుగుదలను మీరు గమనిస్తారు.
సిక్కిమ్ లోని యువత ఉపాధి కి ఈ విమానాశ్రయం ఒక ప్రవేశ ద్వారం గా నిలుస్తుంది.
ఫలితంగా హోటళ్లు, మోటెల్స్, అతిథి గృహాలు, క్యాంపింగ్ సైట్ లు, హోం స్టే, టూరిస్ట్ గైడ్ లు, రెస్టారెంట్ లు వంటివి ఏర్పాటు చేయడం ద్వారా అనేక అవకాశాలు లభిస్తాయి.
పర్యాటక రంగంలో నిరుపేదలు కూడా సంపాదించుకోవచ్చు, టీ లు విక్రయించే వారు, వేరుశనగ కాయలు విక్రయించే వారు, పూల వ్యాపారులు వంటి వారికి సంపాదించుకొనే అవకాశం లభిస్తుంది.
ఆటో రిక్షా డ్రైవర్లు, అతిథి గృహాల యజమానులు కూడా సంపాదించుకుంటారు.
మిత్రులారా,
రవాణా, పర్యాటక రంగాలను పరివర్తన కు ఒక మాధ్యమం గా ప్రభుత్వం తయారుచేసింది.
ఇందుకోసం మతపరమైన ప్రదేశాల పైన, గిరిజన ప్రాంతాల పైన ప్రధానంగా దృష్టి సారించింది.
ఈ ప్రదేశాల లో భక్తులకు, పర్యాటకులకు అవసరమైన సదుపాయాల ను అభివృద్ధి పరచింది.
ఈ ప్రాంతం లో అత్యంత ఎత్తయిన కాంచన్ జంగా తో పాటు – కైలాస్ మానసరోవర్ యాత్ర కోసం మన ప్రభుత్వం ప్రారంభించిన నాథు లా పాస్ కూడా ఉంది.
ఇక్కడ భక్తుల సౌకర్యాల అభివృద్ధి కి 40 కోట్ల రూపాయలకు పైగా నిధులను ప్రభుత్వం ఆమోదించింది.
సిక్కిమ్ పర్యావరణాన్ని సురక్షితం గాను, పచ్చ గాను ఉంచడానికి రాష్ట్ర ప్రభుత్వం తో కలసి పని చేయడానికి కృషి జరుగుతోంది.
జాతీయ నదుల పరిరక్షణ ప్రణాళిక లో భాగంగా కేంద్ర ప్రభుత్వం 350 కోట్ల రూపాయల కంటే ఎక్కువ నిధుల ను ఆమోదించింది.
ఈ పథకం లో మొత్తం 9 ప్రాజెక్టుల్లో 8 ప్రాజెక్టులను గంగ్ టోక్, సింగ్ థామ్ ల కోసం చేపట్టారు.
సుమారు 150 కోట్ల రూపాయల విలువైన ప్రాజెక్టులు రాణి చు నది ని కాలుష్యం నుంచి కాపాడడానికి చేపడుతారు.
యావత్తు ఈశాన్య ప్రాంతం లో పర్యావరణాన్ని కాపాడడం కోసం ఆమోదించిన సుమారు 125 కోట్ల రూపాయల నిధులలో దాదాపు 50 కోట్ల రూపాయలను ఇప్పటికే విడుదల చేయడం జరిగింది.
మిత్రులారా,
పర్యావరణం, రవాణా, పర్యాటక రంగాల మధ్య చాలా దగ్గర సంబంధాలు ఉన్నాయి.
అందువల్ల కేవలం విమానయాన సంధానం మీద దృష్టి కేంద్రీకరించడమే కాక ఇతర మార్గాలను కూడా పటిష్ఠపరచడం జరుగుతోంది.
జాతీయ రహదారుల ప్రాజెక్టు పనుల్లో సుమారు 1500 కోట్ల రూపాయల విలువైన పనులు వివిధ దశల్లో ఉన్నాయి.
దీనితో పాటు, 250 కోట్ల రూపాయల వ్యయంతో చిన్న చిన్న రహదారులను నిర్మించడమో, వెడల్పు చేయడమో జరుగుతోంది.
రహదారులతో పాటు సిక్కిమ్ రైల్వేస్ ను కూడా పటిష్ఠపరచడం జరుగుతోంది.
గంగ్ టోక్ ను బ్రాడ్ గేజ్ మార్గం తో సంధానించే ప్రక్రియ చాలా వేగంగా కొనసాగుతోంది.
విద్యుత్తు సరఫరా వ్యవస్థ ను మెరుగుపరచడానికి, విద్యుత్తు ప్రసార మార్గాల మరమ్మతు కోసం రాష్ట్ర ప్రభుత్వానికి 15 వందల కోట్ల రూపాయల కంటే ఎక్కువగా నిధులను సహాయంగా అందజేయడం జరిగింది.
ఈ పని ని ఈ ఏడాది డిసెంబర్ కల్లా పూర్తిచేయడానికి కృషి కొనసాగుతున్నట్లు నాకు చెప్పారు.
దీనితో పాటు విద్యుత్తు ఉత్పత్తి పరంగా సిక్కిమ్ ను దేశం లోని ప్రముఖ రాష్ట్రాల సరసన చేర్చే దిశ గా కూడా మేం కృషి చేస్తున్నాం.
ఇందులో భాగంగా 14 వేల కోట్ల రూపాయల వ్యయం తో 6 జల విద్యుత్తు పథకాల పని కొనసాగుతోంది.
సోదరీమణులు మరియు సోదరులారా,
సిక్కిమ్ ప్రజలను, సిక్కిమ్ ప్రభుత్వాన్ని, ముఖ్యంగా సేంద్రియ వ్యవసాయాన్ని చేపట్టి దేశానికే ఆదర్శంగా నిలచిన ఇక్కడి రైతులను నేను అభినందిస్తున్నాను.
100 శాతం సేంద్రియ వ్యవసాయం చేస్తున్న రాష్ట్రాలలో సిక్కిమ్ ప్రథమ స్థానం లో ఉంది.
దేశవ్యాప్తంగా సేంద్రియ వ్యవసాయాన్ని ప్రోత్సహించడానికి ప్రభుత్వం అనేక చర్యలు తీసుకుంటోంది.
పరంపరాగత్ కృషి వికాస్ యోజన లో భాగంగా పనులు పురోగమిస్తున్నాయి.
సేంద్రియ వ్యవసాయం తో పాటు వ్యవసాయ ఉత్పత్తులకు విలువ ను జోడించడం, మార్కెట్ వ్యవస్థ ను కూడా అభివృద్ధిపరచడం జరిగింది.
ఈ విమానాశ్రయం ఈ రోజు ప్రయాణీకుల కోసం మాత్రమే ప్రారంభించబడింది.
కానీ ఇక్కడ నుంచి పువ్వులు, ఫలాలు గంటల వ్యవధి లో ఢిల్లీ విపణి కి చేరే రోజు ఎంతో దూరం లో లేదు.
సిక్కిమ్ రైతులు ఉత్పత్తి చేసిన పుష్పాలు భారతదేశం లోని అనేక దేవతామూర్తుల పాదాల చెంతకు చేరుతాయి.
ఈశాన్య రాష్ట్రాల ప్రభుత్వాలు ‘‘మిశన్ ఆర్గానిక్ వేల్యూ డివెలప్ మెంట్ ఫర్ నార్త్ ఈస్టర్న్ రీజియన్’’ అనేటటువంటి ఒక ప్రత్యేక పథకాన్ని కూడా ప్రారంభించాయి.
ఇందుకోసం 4 వందల కోట్ల రూపాయలు కేటాయించారు.
మిత్రులారా,
సేంద్రియ ఉత్పత్తులు కేవలం పర్యావరణం, భూసార పరిరక్షణ కోసం మాత్రమే కాదు, వ్యాధుల నుండి మనల్ని దూరంగా ఉంచుతాయి.
మనం రోగాల బారి న పడకుండా కాపాడుతాయి.
పౌరులకు మంచి ఆరోగ్యాన్ని సమకూర్చడమే ప్రభుత్వ అత్యుత్తమ ప్రాధాన్యం.
సేంద్రియ వ్యవసాయం, సేంద్రియ ఉత్పత్తుల వల్ల గత పది సంవత్సరాలలో గుర్తించదగిన ఫలితం కనబడిందని ముఖ్యమంత్రి నాతో చెప్పారు.
ప్రజల జీవన కాలపు అంచనా గణనీయంగా పెరిగింది.
ముఖ్యంగా పురుషుల కంటే మహిళల జీవన కాలపు అంచనా పెరిగింది.
సిక్కిమ్ నుండి ఇతరులు కూడా నేర్చుకోవాలని నేను భావిస్తున్నాను, రసాయన ఎరువులను వదలించుకొని, ఆరోగ్యవంతమైన, ఆనందమయ జీవనాన్ని గడపాలి.
నాకు అందిన సమాచారం ప్రకారం సిక్కిమ్ ప్రజలు ‘‘స్వచ్హతా హీ సేవా’’ లక్ష్యాలను స్వీకరించి, ప్రచారం చేసినట్లు తెలిసింది.
మీ అందరి కృషి ద్వారా, అవగాహన ద్వారా 2016 లో బహిరంగ మల, మూత్రాదుల విసర్జన రహితమైనటువంటి మొదటి రాష్ట్రంగా సిక్కిమ్ ప్రకటించబడింది.
దీని తో పాటు ప్లాస్టిక్ వ్యర్ధాల నిర్మూలన లో మీ రంతా విశేషమైన కృషి చేశారు.
సోదరీమణులు మరియు సోదరులారా,
నేను నిన్న చెప్పినట్లు ఆయుష్మాన్ భారత్ రూపం లో దేశం లో ఒక భారీ ఆరోగ్య పరిరక్షణ పథకం ప్రారంభమైంది.
అందులో సిక్కిమ్ కూడా భాగస్వామి గా ఉంది.
తీవ్రమైన వ్యాధుల చికిత్స కోసం సిక్కిమ్ లోని ప్రతి ఒక్క పేద కుటుంబానికి ఏడాదికి 5 లక్షల రూపాయల చొప్పున ప్రభుత్వం ఇప్పుడు ఖర్చు చేస్తుంది.
ఇక్కడి వ్యక్తి ఎవరైనా దేశం లోని ఇతర ప్రాంతాల సందర్శన కు వెళ్ళినప్పుడు ఆసుపత్రి లో చికిత్స అవసరమైతే ఆ ప్రదేశం లోనే ఆ వ్యక్తి చికిత్స కు అవసరమైన డబ్బు ఆ వ్యక్తి కి అందుతుంది.
రోగి ఎక్కడికి వెళ్ళినా ఆయుష్మాన్ భారత్ ప్రయోజనం అతని వెంటే వస్తుంది.
మిత్రులారా,
ప్రజల జీవన ప్రమాణాలను మెరుగుపరచేందుకు గత నాలుగు సంవత్సరాలు గా ప్రభుత్వం అనేక పథకాలను అమలుచేస్తోంది.
వీటి ద్వారా సిక్కిమ్ కూడా ప్రయోజనాన్ని పొందుతోంది.
జన్ ధన్ యోజన లో భాగం గా సిక్కిమ్ లో దాదాపు ఒక లక్ష మంది ప్రజలు బ్యాంకు ఖాతాలను తెరచారు.
నెలకు ఒక రూపాయి మరియు రోజు కు 90 పైసల ప్రీమియమ్ తో సుమారు 80 వేల మంది సోదరీమణులు, సోదరులు బీమా పథకం లో చేరారు.
ఉజ్వల పథకం లో భాగంగా దాదాపు 38 వేల పేద కుటుంబాలకు వారి వంటింటి కోసం ఉచితంగా గ్యాస్ కనెక్షన్ లను ఇవ్వడం జరిగింది.
మిత్రులారా,
తూర్పు భారతదేశం లో మరియు ఈశాన్య భారతావని లో ప్రజల జీవితాలను సౌకర్యవంతంగా తీర్చిదిద్దడానికి ఎన్ డిఎ ప్రభుత్వం నిబద్దత తో ముందుకు సాగుతోంది.
ఈ ప్రాంతాన్ని నూతన అభివృద్ధి శకానికి అనుసంధానించి, న్యూ ఇండియా కు ఒక కొత్త కేంద్రం గా రూపొందించాలని మేం భావిస్తున్నాం.
సిక్కిమ్ ను నూతన శిఖరాలకు చేర్చడానికి అవసరమైన అనేక కొత్త సదుపాయాల అభివృద్ధి కి ఈ విమానాశ్రయం దోహదపడుతుంది.
మీ మొదటి విమానాశ్రయం ప్రారంభోత్సవ సందర్భంగా నేను మీ అందరికీ మరోసారి నా హృదయపూర్వక అభినందనలు తెలియజేస్తున్నాను.
ముఖ్యమంత్రి అనేక సమస్యల గురించి ప్రస్తావించారు.
ఈ సమస్య లపై ఇద్దరం చర్చిస్తున్నాం.
అందువల్ల, వాటిని ఇక్కడ బహిరంగ పరచవలసిన అవసరం లేదని నేను భావిస్తున్నాను.
అయితే మన దేశాన్ని ఉన్నత శిఖరాల కు తీసుకుపోవాలంటే సిక్కిమ్ ను కూడా ముందుకు తీసుకు పోవలసిన అవసరం ఉందని నేను మీకు మళ్ళీ హామీ ఇస్తున్నాను.
అందువల్ల సిక్కిమ్ లోని ప్రతి సమాజం, ప్రతి వ్యకి, ప్రతి యువతీయువకుల కల లను సాకారం చేయడానికి అన్ని విధాలా కృషి జరుగుతోంది.
ఈ నమ్మకంతో నేను మరొక్క మారు మీ అందరికీ నా శుభాకాంక్షలను మరియు అభినందనలను తెలియజేస్తున్నాను.
ధన్యవాదాలు.
**
