ఏప్రిల్ 14న బాబాసాహెబ్ అంబేద్కర్ జయంతి నాడు జాతీయ వ్యవసాయ బజారు కోసం డిజిటల్ ప్లాట్ ఫాం ను ప్రారంభించనున్నట్లు ప్రకటన
మధ్య ప్రదేశ్ లోని సీహోర్ లో ఈ రోజు జరిగిన రైతుల భారీ ర్యాలీ లో ‘ప్రధాన మంత్రి ఫసల్ బీమా యోజన’ కార్యాచరణ మార్గదర్శకాలను విడుదల చేసిన ప్రధాన మంత్రి శ్రీ నరేంద్ర మోదీ విడుదల చేశారు.
ఈ సమగ్రమైన పంటల బీమా పథకం ప్రయోజనాలను గురించి రైతులకు ప్రధాన మంత్రి వివరిస్తూ, కష్టకాలాలలో రైతులు ఎదుర్కొనే సమస్యలకు ఒక పరిష్కారాన్ని ఈ పథకం అందించగలుగుతుందన్నారు.
ఇదివరకటి పంటల బీమా పథకాలలో ఉన్న లోపాలను నివారించడానికి, పంటల బీమాకు సంబంధించి రైతులలో విశ్వాసాన్ని పాదుగొల్పడానికి శ్రద్ధ తీసుకొన్నామని ఆయన అన్నారు.
క్లెయిములను త్వరగా పరిష్కరించడానికి సాంకేతికతను విస్తారంగా ఉపయోగించుకోవడం జరుగుతుందని చెబుతూ, ఈ పథకం ప్రయోజనాన్ని రైతులు వినియోగించుకోవాలని ఉద్బోధించారు.
రైతుల శ్రేయం కోసం కేంద్ర ప్రభుత్వం చేపట్టిన అనేక ఇతర కార్యక్రమాలను గురించి ప్రధాన మంత్రి వివరించారు.
కోట్లాది రూపాయల మేరకు పేరుకుపోయన చెరకు రైతుల బకాయిలను చెల్లించివేయడానికి తీసుకున్న చర్యలను గురించి ఆయన ప్రస్తావించారు.
డిజిటల్ ఇండియా ఉద్యమం గురించి ప్రధాన మంత్రి మాట్లాడుతూ, రైతుల సంక్షేమమే ఈ కార్యక్రమం ముఖ్య ఉద్దేశంగా ఉన్నట్లు చెప్పారు.
బాబాసాహెబ్ అంబేద్కర్ జయంతి రోజైన 2016 ఏప్రిల్ 14న డిజిటల్ ప్లాట్ ఫామ్ అయిన నేషనల్ అగ్రికల్చర్ మార్కెట్ ను ప్రారంభించగలమని ఆయన ప్రకటించారు.
ఇది రైతులకు వారి పంట దిగుబడికి మెరుగైన ధర పొందేందుకు తోడ్పడుతుంది.
వ్యవసాయ రంగంలో తీసుకున్న ఇతర ప్రధాన కార్యక్రమాలు..
ఉదాహరణకు సాయిల్ హెల్త్ కార్డు పథకం, ప్రధాన మంత్రి కృషి సించాయీ యోజన, సేంద్రియ వ్యవసాయం, యూరియాను చాలినంతగా అందుబాటులో ఉండేటట్లు చూడటం..
వంటి వాటిని గురించి కూడా ప్రధాన మంత్రి చెప్పుకొచ్చారు.
వ్యవసాయ రంగంలో చక్కని పనితీరును కనబరచినందుకు మధ్య ప్రదేశ్ రైతులను, మధ్య ప్రదేశ్ ముఖ్యమంత్రి శ్రీ శివ్ రాజ్ సింగ్ చౌహాన్ ను శ్రీ నరేంద్ర మోదీ అభినందించారు.
ఎంపిక చేసిన లబ్ధిదారులకు సాయిల్ హెల్త్ కార్డులను, సెటిల్ మెంట్ సర్టిఫికెట్ లను ప్రధాన మంత్రి అందజేశారు.
