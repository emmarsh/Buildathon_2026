భారతదేశంలో జల సంరక్షణ కోసం జాతీయ ప్రచారోద్యమం చేపట్టడంపై భారతదేశం మరియు ఇజ్రాయల్ ల మధ్య ఒక అవగాహనపూర్వక ఒప్పందం (ఎమ్ఒయు)పై సంతకాలకు ప్రధాన మంత్రి శ్రీ నరేంద్ర మోదీ అధ్యక్షతన ఈ రోజు సమావేశమైన కేంద్ర మంత్రివర్గం ఆమోదం తెలిపింది.
ఇది రాబోయే తరాల వారి కోసం నీటిని సంరక్షించడంలో దేశానికి మేలు చేస్తుంది.
భారతదేశంలో వృత్తినైపుణ్యంతో రూపొందింపబడే జాతీయ జల సంరక్షణ ప్రచారోద్యమం యొక్క అమలు, పర్యవేక్షణ ల కోసం ప్రాంతీయ, జాతీయ, అంతర్జాతీయ స్థాయిలలో సహకారాన్ని పెంపొందించడానికిగాను రెండు దేశాలు కలసి పనిచేయవలసివుంటుంది.
ఈ కింద పేర్కొన్నటువంటి లక్ష్యాలను సాధించడం కోసం జల సంరక్షణ ప్రచారోద్యమంపై కలసి పనిచేయడానికి మంత్రిత్వ శాఖలు అంగీకరించాయి:
ఎ. భారతదేశంలో నీటిని సంరక్షించుకోవడాన్ని జాతీయ అజెండాలో చేర్చడం;
బి. నిత్య జీవితంలో నీటిని పొదుపుగా వాడుకొనేటట్టు ప్రతి పౌరుడిని ప్రోత్సహించడం;
సి. నీటికి సంబంధించి చైతన్యాన్ని రగుల్కొలపడం;
డి. నీటి పునర్వినియోగం, రీచార్జి చేయడం మరియు రీసైక్లింగ్ ను ప్రోత్సహించడం;
ఇ. జల సంరక్షణకు సంబంధించిన అంశంపైన వెబ్ సైట్ లు, మొబైల్ అప్లికేషన్ లు వంటి డిజిటల్ సాధనాలను అభివృద్ధిపరచడం.
