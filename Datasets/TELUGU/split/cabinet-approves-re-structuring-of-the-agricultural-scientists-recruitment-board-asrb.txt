వ్యవ‌సాయ శాస్త్రవేత్త‌ల నియామ‌క మండ‌లి (ఎఎస్ఆర్‌బి) పున‌ర్ నిర్మాణ ప్ర‌తిపాద‌న‌ కు ప్ర‌ధాన మంత్రి శ్రీ న‌రేంద్ర మోదీ అధ్య‌క్ష‌త‌న జ‌రిగిన కేంద్ర మంత్రివ‌ర్గ స‌మావేశం ఆమోదం తెలిపింది.
వివ‌రాలు:
ఇకనుంచి ఎఎస్ఆర్‌బి ముగ్గురు స‌భ్యుల‌కు బ‌దులు న‌లుగురు స‌భ్యుల‌తో ప‌ని చేస్తుంది.
ఇందులో ఒక ఛైర్ ప‌ర్స‌న్ తో పాటు, ముగ్గురు స‌భ్యులు ఉంటారు.
ఎఎస్ఆర్‌బి ప‌ద‌వీ కాలం..
మూడు సంవ‌త్స‌రాల పాటు గాని, స‌భ్యుల‌కు 65 సంవ‌త్స‌రాల వ‌య‌స్సు వ‌చ్చే వ‌ర‌కు గాని, ఏది ముందు అయితే అది..
గా ఉంటుంది.
స్వ‌తంత్ర ప్ర‌తిప‌త్తి, గోప్య‌త‌, జ‌వాబుదారుత‌నం, ఇంకా దీటైన ప‌నితీరు ల‌కు గాను ఎఎస్ఆర్‌బి ని ఐసిఎఆర్ నుంచి వేరుప‌ర‌చ‌డం జ‌రుగుతుంది.
అంతేకాకుండా, ఎఎస్ఆర్‌బి ని వ్య‌వ‌సాయం, రైతుల సంక్షేమ మంత్రిత్వ శాఖ లో భాగంగా ఉన్న వ్య‌వ‌సాయ ప‌రిశోధ‌న ఇంకా విద్య విభాగం (డిఎఆర్ఇ)కి అనుబంధం చేస్తారు.
ఎఎస్ఆర్‌బి యొక్క బ‌డ్జెట్ హెడ్ ను కూడా ఐసిఎఆర్ నుండి వేరు ప‌ర‌చి, డిఎఆర్ఇ లో భాగంగా ఏర్పాటు చేస్తారు.
అలాగే, ఎఎస్ఆర్‌బి కి స‌చివాల‌యం లో త‌న‌కంటూ సొంత అడ్మినిస్ట్రేటివ్ స్టాఫ్ తో పాటు స్వ‌తంత్ర‌మైన ప‌రిపాల‌న సంబంధ నియంత్రణ కూడా ద‌క్కే అవ‌కాశం ఉంది.
ప్ర‌భావం:
ఎఎస్ఆర్‌బి ప‌నితీరును వేగ‌వంతం చేయ‌డంలో ఒక ఛైర్ ప‌ర్స‌న్ తో పాటు ముగ్గురు స‌భ్యుల‌ తో కూడిన మండ‌లి తోడ్ప‌డుతుంది.
భ‌ర్తీ ప్ర‌క్రియ త్వ‌రిత‌గ‌తిన సాగ‌డంలో ఇది తన అండ‌దండ‌ల‌ను అందిస్తుంది.
త‌ద్వారా వ్య‌వ‌సాయ‌దారుల స‌ముదాయానికి, మొత్తం మీద వ్య‌వ‌సాయ రంగానికి ప్ర‌యోజ‌నం చేకూరుతుంది.
పైపెచ్చు, దేశంలో వ్యవసాయ విద్య, వ్యవసాయ పరిశోధనకు కృషి చేస్తున్న ఐసిఎఆర్ లో వివిధ శాస్త్రీయ ప‌ద‌వుల‌కు ప్ర‌తిభావంతులైన శాస్త్రవేత్తల నియామక ప్ర‌క్రియ‌ లో మ‌రింత పార‌ద‌ర్శ‌క‌త్వానికి, ద‌క్ష‌త‌ కు కూడా ఈ మండలి పెద్ద పీట వేస్తుంది.
