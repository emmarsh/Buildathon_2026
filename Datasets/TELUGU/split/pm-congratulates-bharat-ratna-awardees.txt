దేశ అత్యున్నత పౌర పురస్కారం ‘భారతరత్న’కు ఎంపికైనవారికి ప్రధానమంత్రి అభినందనలు తెలిపారు.
ఈ మేరకు నానాజీ దేశ్ ముఖ్ సమాజానికి చేసిన సేవను ప్రధాని కొనియాడారు.
‘‘గ్రామీణాభివృద్ధి కోసం నానాజీ దేశ్ ముఖ్ చేసిన కృషి అద్వితీయమైనది.
గ్రామాల్లో నివసించే ప్రజల సాధికారతకు సరికొత్త దిశను చూపింది.
అణగారినవర్గాలకు సేవకు అంకితమైన ఆయన- వినమ్రత, సహానుభూతికి నిలువెత్తు రూపం.
అందువల్ల ఆయన రూపెత్తిన ‘భారతరత్నమే’ అనడంలో అతిశయోక్తి లేదు’’ అని ప్రధాని అభివర్ణించారు.
‘‘భూపేన్ హజారికా గీతాలు, ఆయన సంగీత ప్రజ్ఞ తరతరాలవారి మన్ననలు అందుకున్నాయి.
ఆ సంగీత, గానాలలో సౌభ్రాత్రం, సామరస్యం, సాంఘిక న్యాయం ప్రతిధ్వనిస్తూంటాయి.
భారతీయ సంగీత సంప్రదాయాలను ఆయన విశ్వవ్యాప్తం చేశారు.
భూపేన్ దా భారతరత్న పురస్కారానికి ఎంపిక కావడం చాలా సంతోషం కలిగిస్తోంది’’ అని ప్రధానమంత్రి పేర్కొన్నారు.
మాజీ రాష్ట్రపతి ప్రణబ్ ముఖర్జీగురించి మాట్లాడుతూ- ‘‘మన సమకాలీనులైన ప్రణబ్ అత్యుత్తమ రాజనీతిజ్ఞులు.
కొన్ని దశాబ్దాలపాటు నిర్విరామంగా, నిస్వార్థంగా దేశానికి సేవలందించారు.
తద్వారా దేశాభివృద్ధి సాధనలో బలమైన ముద్రవేశారు.
ఆయన వివేకం, మేధస్సుకు సరితూగగలవారు అరుదే.
ఆయనకు భారతరత్న పురస్కారం లభించడం నాకెంతో ముదావహం’’ అని హర్షం ప్రకటించారు.
***
