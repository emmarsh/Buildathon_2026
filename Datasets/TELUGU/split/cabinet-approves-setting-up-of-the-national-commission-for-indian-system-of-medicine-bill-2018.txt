భార‌తీయ త‌ర‌హా వైద్య వ్య‌వ‌స్థ‌కు సంబంధించి జాతీయ క‌మిష‌న్ ఏర్పాటుకు వీలు క‌ల్పించే ముసాయిదా బిల్లు(2018)కు కేంద్ర కేబినెట్ ఈ రోజు ఆమోదం తెలిపింది.
ఇది ప్ర‌స్తుతం ఉన్న సెంట్ర‌ల్ కౌన్సిల్ ఫ‌ర్ ఇండియ‌న్ మెడిసిన్ (సిసిఐఎం) స్థానం లో పార‌ద‌ర్శ‌క‌త‌ తో కూడిన‌ కొత్త సంస్థ ఏర్పాటుకు ఇది వీలు క‌ల్పిస్తుంది.
ముఖ్యాంశాలు:
ఈ ముసాయిదా బిల్లు , జాతీయ క‌మిష‌న్ ఏర్పాటుతో పాటు స్వ‌తంత్ర ప్ర‌తిప‌త్తి కలిగిన నాలుగు బోర్డుల ఏర్పాటుకు వీలు క‌ల్పిస్తుంది.
ఆయుర్వేద‌, యునాని బోర్డు కింద ఆయుర్వేద విద్య‌, యునాని, సిద్ద‌, సౌవారిగ్‌పా బోర్డు కింద యునాని, సిద్ధ‌, సౌవారిగ్‌పా విద్యా వ్య‌వ‌హారాలు నిర్వ‌హిస్తారు.
ప్ర‌తిపాదిత ముసాయిదా కింద రెండు ఉమ్మ‌డి బోర్డులు ఏర్ప‌డ‌తాయి.
ఒక‌టి బోర్డ్ ఆఫ్ అసెస్‌మెంట్‌, రేటింగ్‌.
ఇది భార‌తీయ త‌ర‌హా వైద్య విద్య‌కు సంబంధించిన విద్యా సంస్థ‌ ల‌కు అనుమ‌తులు మంజూరు చేయ‌డం, రేటింగ్‌, ప్ర‌మాణాల ప‌రిశీల‌న వంటి వాటిని ప‌రిశీలిస్తుంది.
బోర్డ్ ఆఫ్ ఎథిక్స్‌, రిజిస్ట్రేష‌న్ ఆఫ్ ప్రాక్టిష‌న‌ర్స్ ద్వారా జాతీయ రిజిస్ట‌ర్‌ ను నిర్వ‌హిస్తారు.
అలాగే నేష‌న‌ల్ క‌మిష‌న్ ఫ‌ర్ ఇండియ‌న్ మెడిసిన్ నైతిక విలువ‌ల‌కు సంబంధించిన అంశాల‌ను ప‌ర్య‌వేక్షిస్తుంది.
ఈ బిల్లు కామ‌న్ ప్ర‌వేశ ప‌రీక్ష‌, కోర్సు పూర్తి అయిన విద్యార్థుల‌కు ఎగ్జిట్ ప‌రీక్ష‌ను ప్ర‌తిపాదిస్తున్న‌ది.
విద్యార్థులు త‌మ వృత్తిని ప్రారంభించ‌డానికి , లైసెన్సు ను పొంద‌డానికి ఈ ప‌రీక్ష‌ను పాస్ కావ‌ల‌సి ఉంటుంది.
దీనికి తోడు ఈ బిల్లు లో ఉపాధ్యాయ అర్హ‌తా ప‌రీక్ష‌ను కూడా నిర్దేశించారు.
అధ్యాప‌కుల నియామ‌కానికి ముందు వారు ఈ ప‌రీక్ష‌లో ఉత్తీర్ణులు కావ‌ల‌సి ఉంటుంది.
అలాగే ప్ర‌మోష‌న్ల‌కూ ప‌రీక్ష ఉంటుంది.
ముసాయిదా బిల్లు భార‌తీయ వైద్య విద్యా విధానం లో సంస్క‌ర‌ణ‌ల‌కు వీలు క‌ల్పిస్తున్న‌ది.
ఆలోప‌తి వైద్యానికి జాతీయ మెడిక‌ల్ క‌మిష‌న్ ప్ర‌తిపాదించిన‌ట్లుగా భార‌తీయ‌ వైద్య విధానానికి దీనిని ప్ర‌తిపాదించారు.
ప్ర‌తిపాదిత రెగ్యులేట‌రీ వ్య‌వ‌స్థ ద్వారా పార‌ద‌ర్శ‌క‌త‌, జ‌వాబుదారిత‌నం ఉంటాయి.
ఇది ప్ర‌జ‌ల ప్ర‌యోజ‌నాల ప‌రిర‌క్ష‌ణ‌కు ఉప‌క‌రిస్తుంది.
ఎన్‌.సి.ఐ.ఎం.
దేశం లో అంద‌రికీ వైద్య సేవ‌లు అందుబాటులోకి తెచ్చేందుకు ప్రోత్స‌హిస్తుంది.
**
