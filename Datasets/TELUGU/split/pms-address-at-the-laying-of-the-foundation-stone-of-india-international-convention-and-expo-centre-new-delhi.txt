నా మంత్రివర్గ స‌హ‌చ‌రులు శ్రీ సురేష్ ప్ర‌భు, శ్రీ హ‌ర్ దీప్ సింహ్ పురీ, శ్రీ సి.ఆర్.
చౌద‌రి, డిఐపిపి కార్య‌ద‌ర్శి శ్రీ ర‌మేశ్ అభిషేక్, ఇంకా ఈ రోజున ఇక్కడకు తరలివచ్చినటువంటి వ్యాపారం, వాణిజ్యం రంగాల‌కు చెందిన నా సోదరీమణులు మరియు సోద‌రులారా,
భగవాన్ గ‌ణ‌ేశ్ ఉత్సవ కార్య‌క్ర‌మాల‌తో యావత్తు దేశ‌ం సంద‌డి గా ఉంది.
ప్ర‌తి ఇంటి కీ వినాయ‌క స్వామి వేంచేశారు.
మ‌నం ప్రారంభించే ప్ర‌తి మంచి ప‌ని శుభ‌ప్ర‌దంగా ముగియాల‌ని విఘ్నేశ్వరుడిని కోరుకుంటూ ఆయ‌న ఆశీస్సులను స్వీకరించి ముందుకు వెళ‌తాం..
న్యూ ఇండియా కు ప్ర‌తీక‌ గా నిలచే ఒక ముఖ్య‌మైన కేంద్ర నిర్మాణాన్ని ప్రారంభించ‌డానికి ఇది ఎంతగానో త‌గిన‌టువంటి సంద‌ర్భం.
ఐఐసిసి అంటే ఇండియా ఇంట‌ర్ నేశన‌ల్ క‌న్వెన్ష‌న్ అండ్ ఎక్స్‌పో సెంట‌ర్‌..
దీని ద్వారా మ‌న దేశ ఆర్ధిక అభివృద్ధి ని సాధించ‌వ‌చ్చు.
సాంస్కృతిక వైభ‌వాన్ని గమ‌నించ‌వ‌చ్చు.
అంతే కాదు ప్ర‌కృతి ప‌ట్ల మ‌న స్పంద‌న‌లను కూడా తెలుసుకోవ‌చ్చును.
125 కోట్ల మంది భార‌తీయుల భావాల‌ ను, వ్య‌క్తీక‌ర‌ణ‌ ల‌ను ఈ సేవాకేంద్రం ప్ర‌తింబింబిస్తుంది.
భార‌త‌దేశాని కి ప్ర‌పంచ‌ వ్యాప్తంగా ఉన్నటువంటి పేరు ప్ర‌తిష్ట‌ లకు అనుగుణంగా దీనిని నిర్మించ‌డం జ‌రుగుతుంది.
ఈ కేంద్రాన్ని దాదాపుగా 26 వేల కోట్ల రూపాయ‌ల వ్య‌యం తో నిర్మించడం జరుగుతుంది.
ఇది దేశం లోని 80 కోట్ల యువ‌తీయువ‌కుల శ‌క్తియుక్తుల‌ను వెలికి తీసే కేంద్రంగా అవ‌త‌రించ‌నుంది.
అంత‌ర్జాతీయ స్థాయి మౌలిక స‌దుపాయాల‌ను అందించాల‌నే, సులభ‌త‌ర వాణిజ్యానికి పెద్ద‌ పీట ను వేయాల‌నే ప్ర‌భుత్వ దార్శ‌నిక‌త‌ లో ఇది ఒక భాగం.
దీనికి సంబంధించి విస్తృత‌మైన అవ‌గాహ‌న‌ కోసం ఇప్పుడే మ‌నం ఓ చిత్రాన్ని, 3 డి మోడ‌ల్ ను చూశాం.
ఇది కేవ‌లం స‌మావేశాల కేంద్రం గానో, ప్ర‌ద‌ర్శ‌న‌ల కేంద్ర‌ం గానో ఉండ‌దు.
దేశ, ప్ర‌పంచ వ్యాపారాల‌కు వేదిక‌గా నిలచే ఉజ్వ‌ల‌ కేంద్రంగా ఇది రూపుదిద్దుకుంటుంది.
ఒక ర‌కంగా చెప్పాలంటే ఇది ఢిల్లీ లో ఒక మినీ న‌గ‌రంగా అవ‌త‌రిస్తుంది.
స‌ద‌స్సుల‌ మందిరం, ప్ర‌ద‌ర్శ‌నా మందిరం, సమావేశ మందిరం, హోట‌ళ్లు, మార్కెట్‌, కార్యాలయాలు, సేద‌దీర‌డానికి వీలుగా విభాగం..
ఇలా అన్నీ క‌లసి ఒకే చోటులో రూపుదిద్దుకోనున్నాయి.
దేశ రాజ‌ధాని లో అంత‌ర్జాతీయ స్థాయి కార్య‌క్ర‌మాలను నిర్వ‌హించ‌గ‌లమా లేదా అనే సందేహాన్నుండి మ‌నం బయటప‌డ‌వ‌చ్చును.
ప్ర‌పంచ‌ం అంతటా ఉన్న అతిథుల‌ను మ‌నం ఆహ్వానించ‌గ‌ల‌మా, లేదా?
అనే ప్ర‌శ్న‌ ఇక ముందు తలెత్తదు.
దీనికి సంబంధించి ఇక మున్ముందు రెండో ఆలోచ‌న‌ కు తావు వుండ‌దు.
ఒకే సారి ప‌ది వేల‌ మందికి ఆతిథ్య‌ాన్ని ఇవ్వ‌డానికి వీలు గా ఈ సమావేశ మందిరాన్ని నిర్మించ‌డం జ‌రుగుతోంది.
ప్ర‌పంచం లోని ఐదు గొప్ప సమావేశ మందిరాలలో ఒక‌టిగా ఇది నిలుస్తుంది.
ఇందులోని ఆసనాల సామర్థ్యం ప‌రంగా చూసిన‌ప్పుడు ఇది ఆసియా లోనే మూడింటిలో ఒక‌టిగా నిలుస్తుంది.
మ‌రీ ముఖ్య‌మైన విష‌య‌ం ఏమిటంటే గ‌త నాలుగు సంవ‌త్స‌రాల్లో మ‌నం సాధించిన పెద్ద పెద్ద ప‌నులకు సంబంధించిన ప‌ని సంస్కృతి కి ఇది విస్త‌ర‌ణ‌ గా నిలుస్తుంది.
ఇది మ‌న దేశ అతి పెద్ద క‌న్వెన్ష‌న్ అండ్ ఎక్స్ పో కేంద్రం గా అవ‌త‌రిస్తుంది.
మిత్రులారా,
ఈ ప్ర‌భుత్వం దేశాభివృద్ధి కోసం క‌నివిని ఎరుగ‌ని రీతి లో అనేక ప‌థ‌కాల‌ను ప్రారంభించింది.
అతి పొడ‌వైన సొరంగ మార్గాన్ని, పొడ‌వైన గ్యాస్ గొట్టపు మార్గాన్ని, స‌ముద్రం మీద పొడ‌వైన సేతువు ను, మొబైల్ ఫోన్ ల త‌యారీ కి సంబంధించిన అతి పెద్ద యూనిట్ ను..
ఇలా అనేకం నెల‌కొల్పాం.
ప్ర‌తి గ్రామానికి బ్రాడ్ బ్యాండ్ కనెక్టివిటీ ని, విద్యుత్తు ను అందిస్తున్నాం.
ఆర్ధిక‌ రంగం లో అంద‌రినీ భాగ‌స్వాముల‌ను చేయ‌డానికి భారీ ఉద్య‌మాన్ని తెచ్చాం.
గ్రామీణ ప్రాంతాల్లో అతి పెద్ద బ్యాంకింగ్ నెట్ వర్క్‌ ను నెల‌కొల్పాం.
ఇండియా పోస్ట్ పేమెంట్ బ్యాంక్ ను ప్రారంభించాం; జిఎస్ టి రూపం లో ప‌రోక్ష ప‌న్నుల విధానాన్ని తెచ్చాం; స్వ‌చ్ఛ్ భార‌త్ పేరు తో ఓ భారీ ప్ర‌జా ఉద్య‌మాన్ని న‌డుపుతున్నాం; అంతే కాదు ఇప్పుడు ప్ర‌పంచం లోకెల్లా అతి పెద్ద ఆరోగ్య సంర‌క్ష‌ణ ప‌థ‌కమైన ‘ఆయుష్మాన్ భార‌త్’ను మొద‌లుపెట్టాం.
ఇవ‌న్నీ మ‌న‌దేశానికి సంబంధించిన భౌతిక, సామాజిక, మౌలిక స‌దుపాయాలకు ఉదాహ‌ర‌ణ‌లుగా నిలుస్తున్నాయి.
మ‌న దేశం ప‌య‌నిస్తున్న నూత‌న మార్గానికి సంకేతాలు గా నిల‌వ‌డ‌మే కాకుండా 21వ‌ శ‌తాబ్దపు భార‌త‌దేశానికి ప్ర‌తీక‌ గా ఉన్నాయి.
అంతే కాదు న్యూ ఇండియా శ వేగాన్ని, విస్తృతి ని, నైపుణ్యాల‌ను ఇవి ప్ర‌తిఫ‌లిస్తున్నాయి.
స్నేహితులారా,
దేశంలో వివిధ ప్రాంతాల్లో నిర్మాణ‌మ‌వుతున్న అంత‌ర్జాతీయ స్థాయి స‌దుపాయాల్లో ఒక‌టిగా వాటి స‌ర‌స‌న ఈరోజున‌ ఐఐసిసి పేరు కూడా చేరుతోంది.
ఆధునిక సాంకేతిక‌ విజ్ఞ‌ానం తో నిర్మితమవుతున్న ఈ స‌ముదాయం లో అనేక వినూత్న స‌దుపాయాలు ఉంటాయి.
దేశం లోనే ఆరో భారీ ఆర్ధిక వ్య‌వ‌స్థ‌ ను క‌లిగిన దేశం నుండి ప్ర‌పంచ వ్యాపార దిగ్గ‌జాలు ఆశించే సౌక‌ర్యాలు ఇందులో ఉంటాయి.
మ‌న ఆర్ధిక‌ రంగం 8 శాతం రేటు తో వృద్ధి చెందుతోంది.
రాబోయే ఐదు నుండి ఏడు సంవ‌త్స‌రాల్లో 5 ట్రిలియ‌న్ డాల‌ర్ల‌ ఆర్ధిక‌ వ్య‌వ‌స్థ‌ గా అవ‌త‌రించే ల‌క్ష్యం తో ఈ వృద్ధి సాగుతోంది.
అంతే కాదు ఈ రేటుతో మ‌న ఆర్ధిక వ్య‌వ‌స్థ రాబోయే ప‌దినుంచి ప‌దిహేను సంవ‌త్స‌రాల్లో 10 ట్రిలియ‌న్ డాల‌ర్ల‌కు చేరుకుంటుంది.
ఈ కేంద్రానికి ఆధునిక ర‌వాణా స‌దుపాయాలు అందుబాటులో ఉండ‌డం చాలా సంతోష‌దాయకం.
వేగ‌వంత‌మైన మెట్రో ద్వారా నేరు గా విమాన‌శ్ర‌యానికి ఈ కేంద్రాని కి మ‌ధ్య‌న ర‌వాణా స‌దుపాయం ఉంటుంది.
ఆరంభం లో వ్యాపార అభివృద్ధి కి దోహ‌దం చేసే కేంద్రాలు, కార్య‌క్ర‌మ నిర్వ‌హ‌ణ సంస్థ‌ల సేవ‌లు, వినోద కార్య‌క్ర‌మాలు, దుకాణాల‌, ప‌ర్యాట‌క సౌక‌ర్యాలు ఒకే చోట అందుబాటులో ఉండ‌బోతున్నాయి.
ప్ర‌భుత్వం తీసుకున్న నిర్ణ‌యం లో భాగం గా ఈ ప్రాజెక్టు ను ప్రారంభించ‌డం జ‌రిగింది.
ఇందులో భార‌త‌దేశ అభివృద్ధి క‌థ‌నానికి సంబంధించిన ప్ర‌తి ప్రాథమిక స‌దుపాయాన్ని బలోపేతం చేయ‌డం జ‌రుగుతుంది.
సోద‌రీమణులు మరియు సోద‌రులారా,
నేడు ప్ర‌పంచ‌ వ్యాప్తంగా ఎక్క‌డ‌కు వెళ్లినా చిన్న చిన్న దేశాలు కూడా భారీ స‌మావేశాలు నిర్వ‌హిస్తున్నాయి.
ఆధునిక స‌దుపాయాల‌ను క‌ల్పించ‌డం ద్వారా చాలా దేశాలు స‌మావేశ ప‌ర్యాట‌క‌ రంగానికి కేంద్ర‌ బిందువులు గా మారుతున్నాయి.
చాలా సంవ‌త్స‌రాలు గా ఈ దిశ‌ గా మ‌నం ఏనాడూ ఆలోచించ‌లేదు.
మ‌నం నిర్వ‌హించిన స‌మావేశాలు, వాణిజ్య ప్ర‌ద‌ర్శ‌న‌లు ప్ర‌గ‌తి మైదానానికి మాత్ర‌మే ప‌రిమిత‌ం అయ్యాయి.
ఆ ప్రాంతం కూడా త‌న ప్రతిష్ట‌ ను కోల్పోయింది.
కాబ‌ట్టి మ‌రో ఆలోచ‌న చేయవలసి వ‌చ్చింది.
త‌ద్వారా మ‌నం ఏర్పాటు చేసుకున్న‌దే ఈ కార్య‌క్ర‌మం.
ఐఐసిసి కేంద్రాల‌ను దేశ‌ రాజ‌ధాని ఢిల్లీ లో మాత్ర‌మే ఏర్పాటు చేయ‌డం లేదు.
ఇత‌ర రాష్ట్రాల్లో అక్క‌డి వ్యాపార సంస్కృతి ని బ‌లోపేతం చేయ‌డానికి వీటిని ఏర్పాటు చేస్తాం.
మ‌న దేశం లో సమావేశ ప‌ర్యాట‌క‌ రంగానికి సంబంధించిన అనుకూల‌ వాతావ‌ర‌ణాన్ని అభివృద్ధి చేస్తాం.
అంత‌ర్జాతీయ స్థాయి స‌ద‌స్సులు, ప్ర‌ధాన కంపెనీ ల వార్షిక సాధార‌ణ స‌మావేశాలు, వివిధ ప్ర‌భుత్వ విభాగాల కార్య‌క్ర‌మాలు మొద‌లైన‌ వాటిని ఈ కేంద్రాల్లో చాలా సులువుగా నిర్వ‌హించుకోవ‌చ్చు.
ఈ ఆధునిక క‌న్వెన్ష‌న్ సెంట‌ర్ ప్ర‌జ‌ల జీవ‌నాన్ని సుల‌భ‌త‌రం చేస్తుంది.
ప్ర‌త్యేకంగా టెంట్లు ఏర్పాటు చేయ‌డం, నీటిని స‌ర‌ఫ‌రా చేయ‌డం, విద్యుత్తు ను స‌ర‌ఫ‌రా చేయ‌డం, అలాగే వాతావ‌ర‌ణ‌ ప‌ర‌మైన స‌మ‌స్య‌లు ఇక ముందు ఉండ‌వు.
చాలా మంది ఆహ్వానితులు ఎప్పుడు కావాలంటే అప్పుడు పాల్గొన‌డానికి వీలు గా ఈ వ్య‌వ‌స్థ అందుబాటులోకి వ‌స్తుంది.
వ్యాపార కార్య‌క్ర‌మాల‌ను, సాంస్కృతిక కార్య‌క్ర‌మాల‌ను నిర్వ‌హించుకోవ‌డానికి ఇలాంటి కేంద్రాలు అందుబాటులోకి వ‌స్తే మొత్తం న‌గ‌ర‌మే ల‌బ్ధి పొందుతుంది.
ఆయా న‌గ‌రాల‌కు ఈ క‌న్వెన్ష‌న్ కేంద్రాలు ఒక అస్తిత్వాన్ని ఇస్తాయి.
స్నేహితులారా,
ప్ర‌పంచ‌వ్యాప్తంగా భార‌త‌దేశ విశ్వ‌స‌నీయ‌త‌ ను చాట‌డానికి ఐఐసిసి ఉప‌యోగ‌ప‌డుతుంది.
ఇది నిర్మాణం పూర్తి చేసుకొని అందుబాటు లోకి వ‌చ్చిన త‌రువాత ఎంఐసి, అంటే మీటింగ్ ఇన్సెంటివ్ కాన్ఫ‌రెన్సెస్ అండ్ ఎగ్జిబిశన్ రూపం లో భార‌త‌దేశ అస్తిత్వం బ‌ల‌ప‌డుతుంది.
మ‌న‌ దేశ వ్యాపార‌వేత్త‌లు, పారిశ్రామిక‌వేత్త‌లు వారి వారి ఉత్ప‌త్తుల‌ను అంత‌ర్జాతీయ విపణి లో ప్ర‌ద‌ర్శించ‌డానికి ఐఐసిసి ఉప‌యోగ‌ప‌డుతుంది.
ఆర్ధిక ప‌రిమితుల కార‌ణంగా దేశం లోని చిన్న, మ‌ధ్య త‌ర‌హా పారిశ్రామిక‌వేత్త‌లు వారి ఉత్ప‌త్తుల‌కు త‌గిన ప్ర‌చారం చేసుకొని మార్కెట్ చేసుకోవ‌డానికి ఇబ్బంది ప‌డుతుంటారు.
వారికి ఐఐసిసి ఉప‌యోగ‌ప‌డుతుంది.
ఇక్క‌డ వారు అంత‌ర్జాతీయ కొనుగోలుదారులతో, అమ్మకందారులతో నేరుగా సంప్ర‌దింపులు జరపవ‌చ్చు.
అంతే కాదు వారు ఇక్క‌డ అంత‌ర్జాతీయ స్థాయి సాంకేతిక‌త లను గురించి తెలుసుకుంటారు.
వాటికి అనుగుణంగా త‌మ వ్యాపారాల‌ను నిర్వ‌హించుకోవ‌డం జ‌రుగుతుంది.
చిన్న, మ‌ధ్య‌తర‌హా ప‌రిశ్ర‌మ‌ ల‌కు సాధికారిత ను క‌ల్పించ‌డానికిగాను ప్ర‌భుత్వం చేస్తున్న కృషి కి ఈ స‌దుపాయం మ‌రింత శ‌క్తి ని ఇస్తుంది.
అంతే కాదు స్టార్ట్- అప్ కంపెనీల‌ కోసం ముఖ్య‌మైన స‌దుపాయం రాబోతోంది.
స్టార్ట్- అప్ కంపెనీలు ఎదుర్కొనే ప్ర‌ధాన‌మైన స‌వాలు ఏదంటే అవి త‌మ ఆలోచ‌న‌లను పెట్టుబ‌డిదారుల‌కు చేర‌వేయ‌డం లోనే ఉంటుంది.
ఈ ప‌రిస్థితుల్లోఈ కేంద్రం దేశం లోని సృజ‌నాత్మ‌క యువ‌త‌ కు ముఖ్య‌మైన వేదిక‌ గా నిలుస్తుంది.
ఇక్క‌డ జ‌రిగే చ‌ర్చ‌ల కార‌ణం గా ఆలోచ‌న‌లు పుట్టుకొస్తాయి.
ఆవిష్క‌ర‌ణ‌ల కు దోహ‌ద‌మేర్ప‌డుతుంది.
నిధులు, బ్రాండింగ్‌, మార్కెటింగ్ లకు ఇక్క‌డ అవ‌కాశ‌ముంటుంది.
ఇది చాలా ముఖ్యమైన అంశం.
ఎందుకంటే ఇవాళ ప్ర‌పంచ‌వ్యాప్తంగా చూసిన‌ప్పుడు స్టార్ట్- అప్ రంగానికి అనుకూల‌మైన వాతావ‌ర‌ణం క‌లిగిన దేశాల్లో మ‌న దేశానికి రెండో స్థానం ల‌భించింది.
నేడు మ‌న యువతీయువకులు ప‌దివేల‌కు పైగా స్టార్ట్- అప్ కంపెనీల‌ను ప్రారంభించారు.
ఇలాంటి ప‌రిస్థితుల్లో ఆధునిక స‌దుపాయాల కార‌ణంగా స‌మాజం లోని ప్ర‌తి వ‌ర్గం ల‌బ్ధి ని పొందుతుంది.
ఈ కేంద్రం కార‌ణంగా దేశం లోని ఐదు ల‌క్ష‌ల‌మంది యువ‌తీయువ‌కుల‌కు ఉపాధి అవ‌కాశాలు ల‌భిస్తాయ‌నే వాస్త‌వం గ‌మ‌నించ‌ద‌గ్గ‌ది.
భార‌త‌దేశ ఆర్ధిక‌, సాంస్కృతిక శ‌క్తి కి ఈ ప్రాజెక్టు ముఖ‌చిత్రంగా నిలుస్తుంది.
అంతే కాదు దేశం లోని ల‌క్ష‌లాది పేద‌, మ‌ధ్య‌త‌ర‌హా కుటుంబాలకు ఇది నూత‌న మార్గం క‌ల్పిస్తుంది.
అంతే కాదు ఇది దేశం లోని శిక్ష‌ణ కేంద్రాలు, నైపుణ్య కేంద్రాలు, పాఠ‌శాల‌లు, క‌ళాశాల‌ల‌ నుండి వ‌చ్చే ల‌క్ష‌లాది మంది యువ‌తీయువ‌కుల ఆకాంక్ష‌ల‌ను మార్చే శ‌క్తి ని క‌లిగి వుంది.
సోద‌రీమణులు మరియు సోద‌రులారా,
ఐఐసిసి గ‌త‌ నాలుగు సంవత్సరాల్లో మ‌న దేశం ప్రారంభించిన ప్ర‌ధాన మౌలిక ప్రాజెక్టులకు విస్తరణ.
ఇటువంటి ప్రాజెక్టులు లక్షలాది మంది యువత కు కొత్త ఉపాధి అవకాశాలను తెరచాయి.
సేవ, వ్యవసాయం లేదా ఉత్పాదక రంగం వంటి ప‌లు రంగాలలో ఉద్యోగ అవకాశాలు కొత్త‌గా అందివస్తున్నాయి.
అందుతున్న‌ నివేదికల ప్రకారం, ఐటి రంగం లో ఉద్యోగ సృష్టి అనూహ్య‌మైన‌ పెరుగుదల ను న‌మోదు చేస్తోంది.
రీటెయిల్ రంగం లో క‌నివిని ఎరుగ‌ని అవ‌కాశాలు ఉన్నాయి.
ఒక ఎల‌క్ట్రానిక్ కామ‌ర్స్ రంగం లోనే 50 బిలియ‌న్ డాల‌ర్ల ఆదాయం ల‌భిస్తోంది.
ఈ రంగం ఎంత విస్త‌రిస్తే అంత ఎక్కువ‌గా ఉద్యోగాల క‌ల్ప‌న జ‌రుగుతుంది.
స్నేహితులారా,
నేడు సేవా రంగంతో పాటు తయారీ రంగం కూడా మేక్ ఇన్ ఇండియా..
అంటే దేశంలోనే త‌యారీ కార్య‌క్ర‌మం యొక్క శక్తి ని మ‌రింత బలోపేతం చేస్తోంది.
నేడు భారతదేశం మొబైల్ ఫోన్ ల తయారీ కేంద్రం గా మారుతోంది.
దేశం లో గ‌త నాలుగు సంవ‌త్స‌రాల్లో 4 నుండి 4.5 లక్షల మంది యువతకు ఉద్యోగాల‌ను క‌ల్పించ‌డం జ‌రిగింది.
ప్ర‌స్తుతం నెల‌కొన్న ప‌రిస్థితి ని గ‌మ‌నిస్తే, మనం మొబైల్ ఫోన్ లను మాత్రమే ఎగుమతి చేయడం లేదు.
దేశం లోని మొబైల్ ఫోన్ లలో 80 శాతం ఉత్పత్తి చేస్తున్నాం.
దీని ద్వారా మ‌న‌కు 3 లక్షల కోట్ల రూపాయల విదేశీ మారక ద్ర‌వ్యం ఆదా అవుతోంది.
స్నేహితులారా,
గత నాలుగు సంవత్సరాల్లో, పారదర్శకమైన, ప్రతిభ ఆధారితమైన వ్యాపార వాతావరణాన్ని త‌యారు చేసుకున్నాం.
ఐదారు సంవత్సరాల క్రితం లలుముకున్న చీక‌టి నుండి దేశం లోని టెలిక‌మ్యూనికేశన్ రంగం బయట‌ప‌డింది.
నేడు ఈ రంగం దేశం లో వేగంగా అభివృద్ధి చెందుతున్న రంగాలలో ఒకటిగా ఉంది.
మ‌న దేశం ఇప్పుడు 5జి మౌలిక స‌దుపాయాల‌ను స్థాపించే దిశ‌ గా ముందుకు సాగుతోంది..
పారదర్శక టెండ‌ర్ల వ్యవస్థ, డిజిటల్ ఇండియా మిశన్ అనేవి..
5జి ఏర్పాటు ను మ‌రింత ముందుకు తెచ్చాయి.
నేడు వాయిస్ కాల్ దాదాపు గా ఉచితంగా ల‌భిస్తోంది.
1 జిబి 4జి డేటా ధర 250-300 రూపాయ‌ల‌ నుండి కేవలం 19- 20 రూపాయలకు తగ్గింది.
ఈ పరిశ్రమ విష‌యం లో కొత్త అవకాశాలు లభిస్తున్నందున ఇప్పుడు సామాన్య ప్ర‌జ‌లు సైతం ఇంటర్ నెట్ స‌దుపాయాల‌ను పొందుతున్నారు.
టెలికం రంగానికి తోడు ప‌ర్యాట‌క రంగం కూడా సుస్థిరమైన అభివృద్ధిని న‌మోదు చేస్తోంది.
అంతే కాదు దేశం లో లక్షల ఉద్యోగ అవకాశాలను కల్పిస్తోంది.
స్నేహితులారా,
దేశాన్ని ముందుకు తీసుకుపోవాలంటే ఒక‌ వ్యవస్థ ద్వారా, దానికి సంబంధించిన సంస్థ‌ల‌ ద్వారా సాధ్య‌మ‌వుతుంది.
జాతి నిర్మాణ‌మ‌నే దానిని మూడు నాలుగు నెలల్లోనో లేదా సంవ‌త్స‌రాల్లోనో సాధించ‌లేం.
జాతి నిర్మాణ‌మ‌నేది చాలా సంవత్సరాల పాటు నిరంతర అభివృద్ధి ఫలితంగా సాధ్య‌మ‌వుతుంది.
అందువల్ల, సకాలంలో నిర్ణయం తీసుకోవడం, పథకాల అమలు చేయడం చాలా ముఖ్యం.
ఉదాహరణగా తీసుకోవాలంటే చిన్న బ్యాంకుల విలీనం నిర్ణయం తీసుకోండి.
డజన్ల సంఖ్య లో ప్రభుత్వ రంగ బ్యాంకుల అవసరం లేదు.
ఈ సమస్య పై సంవ‌త్స‌రాల త‌ర‌బడి జ‌రిగిన చ‌ర్చ‌ల గురించి మ‌నం విని వున్నాం.
రెండు, రెండున్నర ద‌శాబ్దాల క్రితం ఈ స‌మ‌స్య త‌లెత్తింది.
అయినప్పటికీ, చాలా చర్చల తరువాత కూడా, ఈ దిశ లో నిర్ణ‌యాలు తీసుకోవ‌డానికి ఎవరూ ధైర్యం చేయ‌లేదు..
సాహ‌సోపేత నిర్ణ‌యాలు తీసుకోవ‌డానికి ఎన్ డిఎ ప్ర‌భుత్వం ఏమాత్రం భ‌య‌ప‌డ‌లేద‌న‌డానికి గ‌త యాభై నెల‌ల్లో కొన‌సాగిన పాల‌నే నిద‌ర్శ‌నం.
ఇరవై సంవత్సరాల పాటు అమ‌లు లోకి రానటువంటి నిర్ణ‌యాల‌ను మా ప్ర‌భుత్వం అమ‌లులో పెడుతోంది.
ప్రారంభంలో, చిన్న బ్యాంకులు స్టేట్ బ్యాంక్ ఆఫ్ ఇండియా తో విలీనం అయ్యాయి.
ఇప్పుడు మ‌రో మూడు బ్యాంకులు ఒక బ్యాంకు తో విలీనం కాబోతున్నాయి..
నాకు స్పష్టంగా గుర్తు ఉంది..
మూడు, నాలుగు సంవత్సరాల క్రితం, సంస్కరణ పై చర్చలు జ‌రుపుతున్న‌ప్పుడ‌ల్లా, కొందరు వ్యక్తులు సవాలు చేసే వారు.
అంతే కాదు వ్యాసాలు రాసే వారు.
బ్యాంకులను విలీనం చేసే పని ని మోదీ చేయ‌గ‌లిగితే..
మోదీ గొప్ప ప‌ని చేశార‌ని ఒప్పుకుంటామ‌ని అనే వారు..
ఈ విలీనం ప‌ని ని నేను సాధించాక, వారి కలాలు క‌ద‌ల‌డం లేదు.
ప్రశాంతంగా నిద్ర‌ పోతున్న‌ట్టున్నాయి.
వారు ఇప్పుడు నిశ్శ‌బ్దంగా ఉన్నారు.
మా ప్ర‌భుత్వ తీసుకున్న నిర్ణ‌యాలు ముఖ్యంగా జిఎస్ టి, పెద్ద‌ నోట్ల ర‌ద్దు, బినామీ ఆస్తులు, దివాలా, దివాలా కు సంబంధించిన కోడ్‌, ఆర్థిక నేరాల‌కు పాల్ప‌డి పారిపోయిన‌ వారి ప‌ట్ల తీసుకునే చ‌ర్య‌లు, మూడు ల‌క్ష‌ల‌కు పైగా అనుమానాస్ప‌ద కంపెనీ ల రిజిస్ట్రేశన్ ను ర‌ద్దు చేయ‌డం మొద‌లైన ప‌నులు పార‌ద‌ర్శ‌క‌మైన‌, నిజాయతీ తో కూడిన వ్యాపార వాతావ‌ర‌ణాన్ని క‌ల్పిస్తున్నామ‌న‌డానికి ఉజ్వ‌ల‌ ఉదాహ‌ర‌ణ‌లుగా నిలుస్తున్నాయి.
స్నేహితులారా,
గ‌త నాలుగు సంవ‌త్స‌రాల్లో స‌మ‌గ్ర‌మైన అభివృద్ధి ని సాధించ‌గ‌లిగాం.
గ‌తం లో అందుబాటు లో ఉన్న వ‌న‌రుల‌నే మేం ఉప‌యోగించుకున్నాం.
అయితే మేం జాతి సంక్షేమానికే అన్నిటి క‌న్నా ఎక్కువ‌గా ప్రాధాన్య‌ాన్ని ఇచ్చాం.
మా ప్ర‌భుత్వం అన్ని ఏర్పాట్ల‌ను స‌క్ర‌మంగా చేయ‌డం జ‌రిగింది.
స్నేహితులారా,
ప్రజల సంక్షేమం కోసం సాహ‌సోపేత‌మైనటువంటి నిర్ణయాలను తీసుకోవ‌డ‌మ‌నే ఈ విధానం కొనసాగుతుందని నేను మీకు భరోసా ను ఇస్తున్నాను.
నేడు దేశం సవాళ్ల ను ఎదుర్కొంటున్నప్పటికీ, భారతదేశ‌ ఆర్థిక పునాది రోజు రోజు కు బలపడుతోంది.
మ‌న పునాదులు బలంగా ఉన్నాయి.
ఎగుమతులకు ప్రోత్సాహ‌కాలను అందిస్తున్నాం..
జిడిపి లో 40 శాతం ప్రపంచ వాణిజ్యం ఉండేలా చూడ‌డానికి విస్తృత‌మైన ప‌థ‌కం ద్వారా కృషి జ‌రుగుతోంది.
2025 నాటికి జిడిపి ని 5 ట్రిలియన్ డాలర్లకు చేర్చాల‌నే లక్ష్యంతో ప్రయత్నాలు జరుగుతున్నాయి.
అందులో 1 ట్రిలియన్ డాలర్లను తయారీ, వ్యవసాయ రంగాలు అందిస్తాయి.
ప్ర‌భుత్వం తీసుకుంటున్న చ‌ర్య‌ల కార‌ణంగా సుల‌భ‌త‌రంగా వ్యాపార నిర్వ‌హ‌ణ ర్యాంకు ల‌లో మ‌న దేశ స్థానాన్ని తీసుకుంటే గ‌త నాలుగు సంవ‌త్స‌రాల్లో ఇది 42 పాయింట్లు మెరుగైంది.
ఇప్పుడు రాష్ట్రాలు కూడా త‌మ ర్యాంకు ల‌ను మెరుగుప‌రుచుకోవ‌డానికి పోటీ ప‌డుతున్నాయి.
సుల‌భ‌త‌ర వ్యాపార నిర్వ‌హ‌ణ కోసం ఏర్ప‌డిన పోటీ కార‌ణంగా ప్ర‌జ‌ల జీవితాలు కూడా మెరుగవుతున్నాయి.
ఈ సంస్క‌ర‌ణ‌ల ప్రయాణాన్ని జిల్లా, రెవిన్యూ ప్రాంతాల స్థాయి కి తీసుకుపోవ‌డానికి మేం కృషి చేస్తున్నాం.
ఈ రోజున మేం జిల్లా స్థాయి లో సుల‌భ‌త‌రంగా వ్యాపార నిర్వ‌హ‌ణ అంశాల‌పైన దృష్టి పెట్టాం.
జిల్లా స్థాయి లో విజ‌యం సాధించ‌డానికి ఎక్సెల్ ప్లాన్ పైన ప‌ని చేస్తున్నాం.
భ‌విష్య‌త్తు లో జిల్లాల జిడిపి రెండు నుంచి మూడు శాతం పెర‌గ‌డానికిగాను ప్ర‌య‌త్నం చేస్తున్నాం.
ఇందుకోసం ఏ యే విధానాలను పాటించాలి, ఏ కార్య‌క్ర‌మాలు చేప‌ట్టాలి, ప్రాధాన్య‌త‌లు ఏంటి అనే దాని మీద ప్ర‌భుత్వం కృషి చేస్తోంది.
సుస్థిర‌మైన సంస్క‌ర‌ణ‌ల కార‌ణంగానే ఫ‌లితాలు సాధించామ‌ని చాట‌డ‌మే ప్ర‌భుత్వ ఆలోచ‌న‌.
స్నేహితులారా,
మ‌న సువిశాల దేశంలో యువ‌తీయువ‌కుల‌ సంఖ్య భారీ గా ఉంది.
పెద్ద పెద్ద క‌ల‌ల‌ను కంటూ వాటిని సాధ్యం చేసుకునే హ‌క్కు వారికి ఉంది.
త‌మ క‌ల‌ల‌కు భౌతిక రూపాన్ని ఇచ్చే హక్కు వారికి ఉంది.
ఆ కలలను నెరవేర్చడానికి ప్రభుత్వం తో పాటు వ్యాపార రంగానికి కూడా బాధ్య‌త ఉంది.
ఇది మీ అందరికీ బాధ్యత కూడాను.
నూత‌న భార‌త‌దేశ యువ‌త క‌ల‌ల సాధ‌న‌ కోసం మ‌నంద‌రం క‌లిసి స‌మైక్యంగా కృషి చేస్తామ‌ని నేను న‌మ్ముతున్నాను.
ఒక‌టి నుండి ఒక‌టిన్న‌ర సంవ‌త్స‌రాల‌లో ఐఐసిసి మొదటి దశ పూర్తి చేయటానికి ప్రయత్నాలు జరుగుతున్నాయి.
దాని నిర్మాణం తో ముడిపడిన వ్యక్తులకు నా శుభాకాంక్షలు.
దాదాపు 2500 మంది కార్మికులు ఇప్పటికే ఈ స‌ముదాయ నిర్మాణం కోసం పని చేయడం ప్రారంభించారు.
పునాది రాయి ని వేయ‌డానికి ముందే పూర్తి స్థాయి లో ప‌ని ఇప్ప‌టికే మొద‌ల‌యింద‌న్న‌మాట‌.
ఏ స్వప్నాల‌తో అయితే మ‌నం ప‌నులను మొద‌లుపెట్టామో వాటితో భార‌త‌దేశం ముందడుగు వేస్తుంద‌ని నేను న‌మ్ముతున్నాను.
ప్ర‌పంచ ఆర్ధిక రంగంలో, ఎప్ప‌టిక‌ప్పుడు మారుతున్న ఈ ప్ర‌పంచం లో భార‌త‌దేశం త‌న‌ను తాను స‌ముచిత‌మైన దేశంగా తీర్చిదిద్దుకుంటూనే, నాయ‌క‌త్వ‌ స్థానం లో ఉండ‌గ‌ల‌దు.
ఈ క‌ల‌లను పండించుకోవ‌డానికి మ‌నం ముందుకు పోవాలి.
ఈ ప‌ని ని అత్యుత్త‌మ‌మైన మార్గాల‌ ద్వారా, స‌రైన వేగంతో, స‌మ‌యం లోపు సాధించ‌డానికి కృషి చేస్తున్న మొత్తం బృందానికి నా శుభాభినంద‌న‌లు.
ధన్యవాదాలు.
