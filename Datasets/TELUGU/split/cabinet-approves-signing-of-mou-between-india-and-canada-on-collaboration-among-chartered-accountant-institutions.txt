ప్ర‌ధాన‌మంత్రి శ్రీ నరేంద్ర మోదీ అధ్య‌క్ష‌త‌న స‌మావేశ‌మైన కేంద్ర కేబినెట్‌, ఇన్‌స్టిట్యూట్ ఆఫ్ చార్ట‌ర్డ్ అకౌంటెంట్స్ ఆఫ్ ఇండియా (ఐసిఎఐ), కెన‌డాకు చెందిన చార్ట‌ర్డ్ ఫ్రొఫెష‌న‌ల్ అకౌంటెంట్స్ ఆప్ కెన‌డా (సిపిఎ కెన‌డా0ల‌మధ్య అవ‌గాహ‌నా ఒప్పందానికి ఆమోదం తెలిపింది.
వివ‌రాలుః
ఐసిఎఐ ఇండియా, సిపిఎ, కెన‌డాల మ‌ధ్య 2011లో సంత‌కాలు జ‌రిగిన అవ‌గాహ‌నా ఒప్పందానికి, వెనుక‌టి తేదీతో అమ‌లులోకి వ‌చ్చే విధంగా కేంద్ర‌కేబినెట్ ఆమోదం తెలిపింది.
ప్ర‌త్యేక‌ప్రాధ‌మ్యాల ఆధారంగా ప‌ర‌స్ప‌రం రెండు సంస్థ‌లు ఎదుటి సంస్థ‌ల‌లొ స‌భ్య‌త్వం క‌ల్పించేందుకు ఇది వీలు క‌ల్పిస్తుంది.
చార్ట‌ర్డ్ అకౌంటెంట్‌గా తొలి ద‌శ‌లో అడుగుపెట్ట‌డానికి సంబంధించి వృత్తిపర‌మైన ల‌క్ష‌ణాలు, నైపుణ్యాలు నిర్వ‌చ‌నం, శిక్ష‌ణ‌, ప‌నితీరు అంచ‌నాల‌కు సంబంధించిన అంశాలలో ప‌ర‌స్ప‌రం స‌హ‌క‌రించుకోవ‌డానికి సంబంధించిన అంశాలు ఈ అవ‌గాహ‌నా ఒప్పందంలో ఉన్నాయి.
ప్ర‌భావంః ఐసిఎఐ స‌భ్యులు, విద్యార్థులు, సంస్థ ప్ర‌యోజ‌నాలకు సంబంధించి ప‌ర‌స్ప‌రం ప్ర‌యోజ‌న‌క‌ర‌మైన సంబంధాల‌ను వృద్ధి చేసుకునేందుకు క‌లిసిప‌నిచేయ‌డం ఈ ఒప్పందం ప్ర‌ధాన ఉద్దేశం.
దీనివ‌ల్ల ఐసిఎఐ స‌భ్యులు త‌మ వృత్తిప‌ర‌మైన నైపుణ్యాన్ని మ‌రింత విస్త‌రించుకోవ‌డానికి, అలాగే ప‌లు దేశాల‌లో బ్రాండ్ ఇమేజ్‌ని బ‌లోపేతం చేసుకోవ‌డానికి ఐసిఎఐ స‌భ్యుల‌కు ఇది వీలు క‌ల్పిస్తుంది.
ఐసిఎఐ, కెన‌డాకు చెందిన సిపిఎ మ‌ధ్య బ‌ల‌మైన కార్యాచ‌ర‌ణ సంబంధాలు నెల‌కొల్పుకునేందుకు వీలు క‌ల్పిస్తుంది.
ప్ర‌యోజ‌నం పొందేవారుః ఈ అవ‌గాహ‌నా ఒప్పందంవ‌ల్ల మ‌రింత మంది భార‌తీయ‌ యువ‌త సిపిఎ కెన‌డా గుర్తింపును పొంది త‌ద్వారా కెన‌డా లో వృత్తిప‌ర‌మైన అవ‌కాశాలు మెరుగుప‌రుచుకోవ‌డానికి వీలు క‌లుగుతుంది.
ఎంతో మంది భార‌తీయ చార్ట‌ర్డ్ అకౌంటెంట్‌లు కెన‌డా కంపెనీల‌లొ ఉన్న‌త‌స్థానాల‌లో ఉన్నారు.
సిపిఎ, కెన‌డా వారి గుర్తింపుతో క‌న‌డా కార్పొరేట్ సంస్థ‌లు భార‌తీయ ప్ర‌తిభావంతుల‌ను గుర్తించ‌డానికి వారి నైపుణ్యాల‌ను మ‌రింతగా వినియోగించుకోవ‌డానికి, వారి సేవ‌ల‌ను మ‌రింత‌గా పొంద‌డానికి వీలు క‌లుగుతుంది.
అమ‌లు వ్యూహం, ల‌క్ష్యాలుః
ఐసిఎఐలో మంచి పేరు ప్ర‌తిష్ఠ‌లు క‌లిగి,ఐసిఎఐ స‌భ్య‌త్వం క‌లిగిన‌వారు లేదా ఐసిఎఐ నిర్దేశించిన‌ అనుభ‌వం, విద్యార్హ‌త‌లు, ప‌రీక్ష‌ల‌కు సంబంధించిన విధివిధానాల‌ను పాటించిన కెన‌డా ప్రొవిన్షియ‌ల్ సంస్థ‌లు, కెన‌డాకు చెందిన‌ సిపిఎ ప్రొవిన్షియ‌ల్ సంస్థ‌ల స‌భ్య‌లుకు ఈ అవ‌గాహ‌నా ఒప్పందం వ‌ర్తిస్తుంది.
ఐసిఎఐ స‌భ్య‌త్వం క‌లిగిన‌ వ్య‌క్తుల‌కు , లేదా థ‌ర్డ్ పార్టీ ఒప్పందం ద్వారా కెన‌డియ‌న్ ప్రొవిన్షియ‌ల్ సిపిఎ సంస్థ‌ల స‌భ్య‌త్వం క‌లిగిన‌వారికి ఈ ఒప్పందం దానంత‌ట అదే వ‌ర్తించదు.
నేప‌థ్యంః ఐసిఎఐ భార‌త పార్ల‌మెంటు ద్వారా ఏర్ప‌డిన చ‌ట్ట‌బ‌ద్ద‌మైన సంస్థ‌.
చార్ట‌ర్డ్ అకౌంటెంట్స్ చ‌ట్టం 1949 ద్వారా ఇది ఏర్ప‌డింది.భార‌త‌దేశంలో చార్ట‌ర్డ్ అకౌంటెన్సీ వృత్తిని నియంత్రించేందుకు దీనిని తీసుకువ‌చ్చారు.
సిపిఎ కెన‌డా సంస్థ కెన‌డాలో ఒక జాతీయ సంస్థ‌.
కేంద్రీకృత కెన‌డియ‌న్ అకౌంటింగ్ వృత్తికి అండ‌గా ఉండేందుకు దీనిని ఏర్పాటు చేశారు.
