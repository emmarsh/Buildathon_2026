ప్రధాన మంత్రి శ్రీ నరేంద్ర మోదీ కేరళ నుండి రెండు జ్ఞాపక చిహ్నాల ప్రతిరూపాలను ఇజ్రాయల్ ప్రధాని శ్రీ బెంజామిన్ నెతన్యాహూ కు బహూకరించారు.
వాటిని భారతదేశంతో యూదులకు ఉన్న సుదీర్ఘ చరిత్ర తాలూకు కీలకమైన కళాకృతులుగా భావిస్తున్నారు.
వాటిలో రెండు వేరు వేరు సముదాయాలకు చెందిన రాగి పలకలు ఉన్నాయి.
అవి క్రీ.శ.
9వ, 10వ శతాబ్దాలలో చెక్కినవని నమ్ముతున్నారు.
ఒకటో రాగి పలకల సముదాయం భారతదేశంలోని కొచ్చిన్ ప్రాంత యూదులకు పవిత్రమైన స్మారకచిహ్నం.
దీనిని యూదుల నాయకుడైన శ్రీ జోసెఫ్ రబ్బాన్ కు వారసత్వంగా కొన్ని రాచరిక సంబంధిత ప్రత్యేక హక్కులను, విశేషాధికారాలను ధారదత్తం చేస్తున్నట్లుగా హిందూ రాజు శ్రీ చేరమాన్ పెరుమాళ్ (ఇతడు తరచు శ్రీ భాస్కర రవి వర్మగా కూడా ప్రసిద్ధుడు) వ్రాయించిన శాసన పత్రంగా ఎంచుతున్నారు.
సంప్రదాయక యూదు విశ్వాసాల ప్రకారం, శ్రీ జోసెఫ్ రబ్బాన్ తదనంతరం శింగ్లి రాజకుమారుడుగా క్రంగనూర్ అనే ప్రాంతంలో ముకుట ధారి అయ్యారు.
యూదులు కొచ్చిన్ కు, మలబార్ లోని ఇతర ప్రాంతాలకు వెళ్లడానికన్నా పూర్వం శతాబ్దాల తరబడి మతపరమైన మరియు సంస్కృతిపరమైన స్వతంత్ర ప్రతిపత్తిని అనుభవించింది ఈ క్రంగనూర్ లోనే.
స్థానిక యూదు మతస్థులు శింగ్లి/క్రంగనూర్ నుండి తెచ్చిన పిడికెడు మట్టిని ప్రతి శవపేటికలో ఉంచే వారు.
శింగ్లి/క్రంగనూర్ ను ఒక పవిత్ర ప్రదేశం గా, ‘‘రెండవ జెరుసలెమ్’’గా స్మరించుకొనే వారు.
ఈ పలకల ప్రతిరూపాలు కోచి వద్ద ఉన్న మట్టనచేరి లోని పరదేశి మందిరం సహకారంతో తయారయ్యాయి.
ఇక రెండో సముదాయానికి చెందిన రాగి పలకలు భారతదేశంతో యూదుల వాణిజ్య చరిత్ర తాలూకు ప్రప్రథమ పత్రాలు అని నమ్ముతున్నారు.
ఈ పలకలు కొల్లమ్ లో వ్యాపారం చేసుకోవడానికి మరియు ఒక చర్చిని నెలకొల్పుకోవడానికిగాను పశ్చిమ ఆసియాకు చెందిన మరియు భారతీయ వ్యాపార సంఘాలకు భూమిని, ఇంకా పన్నుల పరంగా ప్రత్యేక హక్కులను స్థానిక హిందూ పాలకుడు వ్రాయించి ఇచ్చిన శాసనాన్ని గురించి వివరిస్తున్నాయి.
ముస్లిములు, క్రైస్తవులు, పారసీకులతో పాటు జూడియో-పర్షియన్ భాషలలోను ఇంకా అరబిక్ మరియు పహ్లవి (మధ్య పర్షియా) భాషలలోనూ సంతకాలు పెట్టే ఒక యూదుల బృందం పశ్చిమ ఆసియా సంఘంలో కూడివుండేది.
వారి యొక్క సంతకాలు- ఆ భాషలతో పరిచయం లేని స్థానిక కార్మికులు బిళ్లలుగా కత్తిరించినటువంటివి- ఈ పలకలలో చెక్కి ఉన్నాయి.
ఈ పలకలకు ఒక ప్రతిరూపాన్ని తయారు చేయడంలో కేరళ లోని తిరువల్లా లో ఉన్న మాలంకర మార్ థోమా సిరియన్ చర్చి సహకారం అందించింది.
వీటికి తోడు, ప్రధాన మంత్రి ఒక తోడా చుట్టను ప్రధాని శ్రీ నెతన్యాహూ కు ప్రదానం చేశారు.
దీనిని కేరళ లోని పరదేశీ యూదు సముదాయం వారు విరాళంగా ఇచ్చారు.
వంద సంవత్సరాల నాడు చేతి రాతతో రాసిన కాగితం చుట్టను 1568లో నిర్మాణమైన కోచి లోని పరదేశి మందిరానికి ఈ స్క్రాల్ ను అంకితం ఇవ్వడమైంది.
తోడాను మడత పెట్టి ఒక చెక్క పెట్టెలో ఉంచిన చెక్క పెట్టె పై భాగంలో
వెండి పలకలను అమర్చారు.
దక్షిణ భారతదేశానికి సంబంధించిన దీపాల, పూల తీగల వంటి అలంకరణలు కలిగిన బంగారు పలకలను అమర్చిన ఒక లోహపు కిరీటం కూడా దీనిలో చేరి ఉంది.
