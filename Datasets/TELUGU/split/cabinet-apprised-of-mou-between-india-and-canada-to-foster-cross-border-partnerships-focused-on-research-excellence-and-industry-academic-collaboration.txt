గడచిన పది సంవత్సరాలకు పైబడి భౌతికంగా, ఆర్ధికంగా అధ్వానమైన పనితీరును నమోదు చేస్తుండడంతో పాటు పునరుద్ధరణకు అల్ప అవకాశం ఉన్న బర్న్ స్టాండర్డ్ కంపెనీ లిమిటెడ్ (బిఎస్ సిఎల్) విషయంలో తీసుకొన్న నిర్ణయం ప్రభుత్వ నిధులను ఆదా చేసి, ఆ నిధులను ఇతర అభివృద్ధి పనులకు ఉపయోగించేందుకు వెసులుబాటును కల్పించనుంది.
రైల్వేల మంత్రిత్వ శాఖ ఆధీనంలో గల కేంద్ర ప్రభుత్వ రంగ సంస్థ బిఎస్ సిఎల్ మూసివేత కు ప్రధాన మంత్రి శ్రీ నరేంద్ర మోదీ అధ్యక్షతన జరిగిన కేంద్ర మంత్రివర్గ సమావేశం ఆమోదం తెలిపింది.
ప్రభుత్వం నుండి ఆర్ధిక సహాయంతో పాటు ఇతరత్రా మద్దతు అందుతున్నప్పటికీ గత పది సంవత్సరాలకు పైగా భౌతికంగా, ఆర్ధికంగా అల్పమైన పనితీరును ప్రదర్శిస్తున్న, భవిష్యత్తులో పునరుద్ధరణ అవకాశాలు తక్కువగా ఉండటాన్ని గమనించి ఈ నిర్ణయాన్ని తీసుకోవడం జరిగింది.
ప్రభుత్వ నిధులను ఈ నిర్ణయం ఆదా చేయగలదు.
నష్టాలతో నడుస్తున్న బర్న్ స్టాండర్డ్ కంపెనీ లిమిటెడ్ కోసం ప్రస్తుతం వినియోగిస్తున్న ప్రభుత్వ నిధులను వేరే అభివృద్ధి పనులకు ఉపయోగించుకొనేందుకు ఆస్కారం ఉంటుంది.
సంస్థ ప్రస్తుత అప్పులను తీర్చివేయడానికి మరియు ప్రత్యేక ప్యాకేజిలో భాగంగా ప్రభుత్వం 417.10 కోట్ల రూపాయలను ఒక సారి గ్రాంటు రూపంలో సమకూర్చనుంది.
దీనికి తోడు, భారత ప్రభుత్వం (రైల్వేల మంత్రిత్వ శాఖ) ద్వారా అందజేసినటువంటి 35 కోట్ల రూపాయల రుణ బకాయిని రద్దు చేస్తారు.
బిఎస్ సిఎల్ కు చెందిన 508 ఉద్యోగులు స్వచ్ఛంద ఉద్యోగ విరమణ పథకం (విఆర్ఎస్) ద్వారా ప్రయోజనం పొందనున్నారు.
పూర్వరంగం:
బర్న్ స్టాండర్డ్ కంపెనీ లిమిటెడ్ ను 1976 లో ఏర్పాటు చేయడమైంది.
1987 లో జాతీయీకరణ, ఇంకా..
బర్న్ అండ్ కంపెనీ మరియు ఇండియన్ స్టాండర్డ్ వేగన్ కంపెనీ లిమిటెడ్ లను భారీ పరిశ్రమల శాఖ (డిహెచ్ఐ) పరిధిలో ఏకీకరణ చేసిన అనంతరం 1994 లో కంపెనీ వ్యవహారాన్ని పారిశ్రామిక మరియు ఆర్ధిక పునర్ నిర్మాణ మండలి (బిఐఎఫ్ఆర్) కు నివేదించడమైంది.
1995 వ సంవత్సరంలో ఈ కంపెనీని ఖాయిలా పరిశ్రమ గా ప్రకటించారు.
అప్పటి నుండి ఈ సంస్థ ఖాయిలా కంపెనీగా కొనసాగుతోంది.
ఆర్ధిక వ్యవహారాల మంత్రివర్గ సంఘం ఆమోదం తో 2010 సెప్టెంబర్ 15 వ తేదీ నాడు ఈ కంపెనీ యొక్క పరిపాలనా నియంత్రణను డిహెచ్ ఐ నుండి రైల్వేల మంత్రిత్వ శాఖ కు బదలాయించారు.
ఈ కంపెనీ వేగన్ ల తయారీ మరియు మరమ్మతు కార్యకలాపాలలో నిమగ్నమైవుంది.
****
