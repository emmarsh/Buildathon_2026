ప్ర‌ధాన మంత్రి శ్రీ న‌రేంద్ర మోదీ తో పాటు బాంగ్లాదేశ్ ప్ర‌ధాని శేఖ్ హ‌సీనా గారు ఈ రోజు వీడియో కాన్ఫ‌రెన్స్ మాధ్య‌మం ద్వారా రెండు ప్రాజెక్టు ల భూమి పూజ కార్య‌క్ర‌మానికి సంబంధించిన ఇ-ఫ‌ల‌కాల‌ ను ఆవిష్క‌రించారు.
ఈ కార్య‌క్ర‌మం లో భార‌త‌దేశ విదేశీ వ్య‌వ‌హారాల శాఖ మంత్రి శ్రీ‌మ‌తి సుష్మ స్వరాజ్, ఇంకా పెట్రోలియ‌మ్, స‌హ‌జ‌వాయువు శాఖ మంత్రి శ్రీ ధ‌ర్మేంద్ర ప్ర‌ధాన్ లు కూడా పాలుపంచుకొన్నారు.
ఈ ప‌థ‌కాల‌ లో ఇండియా- బాంగ్లాదేశ్ ఫ్రెండ్ శిప్ పైప్ లైన్, ఢాకా- టోంగీ-జయ్ దేబ్ పుర్ రైల్వే ప్రాజెక్టు లు కూడా ఉన్నాయి.
ఈ సంద‌ర్భంగా ప్ర‌ధాన మంత్రి మాట్లాడుతూ, ఉభ‌య దేశాల మ‌ధ్య స‌హ‌కారం ప్ర‌పంచానికి ఒక ఉదాహ‌ర‌ణ‌ అంటూ అభివ‌ర్ణించారు.
ఇరు దేశాలు భౌగోళికంగా ఇరుగు పొరుగు దేశాలు గాను, భావోద్వేగాల ప‌రంగా ఒక కుటుంబం గాను ఉన్నాయ‌ని ఆయ‌న అన్నారు.
ప్ర‌తిపాదిత గొట్టపు మార్గం బాంగ్లాదేశ్ ఆర్థిక వ్య‌వ‌స్థ కు మ‌రింత శ‌క్తి ని ఇవ్వ‌డం తో పాటుగా రెండు దేశాల‌ మ‌ధ్య ఉన్న సంబంధాన్ని శ‌క్తిమంతం చేయ‌గ‌ల‌ద‌ని కూడా ఆయన పేర్కొన్నారు.
ప్రతిపాదిత రైల్వే ప‌థ‌కం బాంగ్లాదేశ్ లో జాతీయ, ప‌ట్ట‌ణ ర‌వాణా వ్య‌వ‌స్థ‌ లను బ‌ల‌ప‌ర‌చ‌డం లో తోడ్పాటు ను అందించ‌గ‌ల‌ద‌న్న విశ్వాసాన్ని ఆయ‌న వ్య‌క్తం చేశారు.
ప్ర‌ధాన మంత్రి ప్ర‌సంగం పూర్తి పాఠం ఈ కింది విధంగా ఉంది:
