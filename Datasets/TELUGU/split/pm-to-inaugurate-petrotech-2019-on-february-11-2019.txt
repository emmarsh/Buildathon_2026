ప్ర‌ధాన‌మంత్రి శ్రీ న‌రేంద్ర మోదీ ఫిబ్ర‌వ‌రి 11,2019న ఉత్త‌ర‌ప్ర‌దేశ్ లోని గ్రేట‌ర్ నోయిడా ఇండియా ఎక్స్‌పో సెంట‌ర్ వ‌ద్ద పెట్రోటెక్ -2019ని ప్రారంభించ‌నున్నారు.
ఈ ఈవెంట్ ప్రారంభోత్స‌వ సెష‌న్‌లో ప్ర‌ధాని ప్ర‌సంగించ‌నున్నారు.
పెట్రోటెక్ -2019 భార‌త‌దేశ‌పు అతి ముఖ్య‌మైన హైడ్రోకార్బ‌న్ స‌ద‌స్సుగా భావిస్తారు.
పెట్రోటెక్ -2019 , 13 వ అంత‌ర్జాతీయ చ‌మురు, గ్యాస్ కాన్ఫ‌రెన్స్‌, ఎగ్జిబిష‌న్ భార‌త‌ప్ర‌భుత్వ పెట్రోలియం, స‌హ‌జ‌వాయు మంత్రిత్వ‌శాఖ ఆధ్వ‌ర్యంలో నిర్వ‌హించ‌బ‌డుతుంది.
ఫిబ్ర‌వ‌రి 10 నుంచి 12 వ తేదీ వ‌ర‌కు మూడు రోజుల‌పాటు జ‌రిగే ఈ మెగా ఈవెంట్ భార‌త‌దేశ చ‌మురు ,స‌హ‌జ‌వాయు రంగంలో వ‌చ్చిన ఇన్వెస్ట‌ర్ అనుకూల ప‌రిణామాలు, ఇటీవ‌లి మార్కెట్ అవ‌కాశాల‌ను ఇది ప్ర‌తిబింబించ‌నుంది.
సుమారు 95కు పైగా ఇంధ‌న మంత్రులు వివిధ భాగ‌స్వామ్య దేశాల‌నుంచి పాల్గొంటారు.
70 దేశాల‌నుంచి సుమారు 7000 మందికి పైగా ప్ర‌తినిధులు ఈ పెట్రోటెక్ -2019కి హాజ‌రుకానున్నారు.
స‌ద‌స్సు నిర్వ‌హ‌ణ‌తోపాటు, గ్రేట‌ర్ నోయిడా, ఇండియా ఎక్స్‌పో మార్ట్ వ‌ద్ద 20,000 చ‌ద‌ర‌పు మీట‌ర్ల ప్రాంగ‌ణంలో ఎగ్జిబిష‌న్‌ను ఏర్పాటు చేయ‌నున్నారు.
పెట్రోటెక్ -2019 ఎగ్జిబిష‌న్‌లో 13 దేశాల‌కు పైగా పెవిలియ‌న్లు, 40 దేశాల‌కుపైగా చెందిన ఎగ్జిబిట‌ర్లు పాల్గొంటారు.
ప్ర‌త్యేకించి మేక్ ఇన్ ఇండియా, పున‌రుత్పాద‌క ఇంధ‌నానికి సంబంధించిన అంశాల‌తో ఎగ్జిబిష‌న్ నిర్వ‌హిస్తారు.
ప్ర‌ధాన‌మంత్రి గ‌తంలో 12వ ఎడిష‌న్ పెట్రోటెక్ -2016ను 2016 డిసెంబ‌ర్ 5న ప్రారంభించారు.
ఈ సంద‌ర్భంగా ప్ర‌ధాని “భార‌త‌దేశ ఇంధ‌న భ‌విష్య‌త్తుకు సంబంధించిన నా దార్శ‌నిక‌త‌, నాలుగు అంశాల‌పై ఆధార‌ప‌డి ఉంది.
అవి ఇంధ‌న అందుబాటు, ఇంధ‌న సామ‌ర్ధ్యం, ఇంధ‌న సుస్థిర‌త‌, ఇంధ‌న‌భ‌ద్ర‌త‌” అన్నారు.
అంత‌ర్జాతీయ హైడ్రో కార్బ‌న్ కంపెనీలను భార‌త్‌కు వ‌చ్చి ఇక్క‌డ తయారు చేయాల్సిందిగా ప్ర‌ధాన‌మంత్రి ఆహ్వానించారు.
రెడ్ టేపిజం స్థానంలో రెడ్‌కార్పెట్ స్వాగ‌తం ప‌ల‌క‌డం త‌మ విధాన‌మ‌ని ప్ర‌ధాని వారికి హామీ ఇచ్చారు.
