యూకే ప్రధానితో ద్వైపాక్షిక చర్చలు
లండన్‌లోని పార్లమెంట్‌ స్క్వేర్ వద్ద గాంధీ విగ్రహానికి నివాళులు అర్పించారు
బ్రిటీష్ పార్లమెంటులో ప్రసంగం
లండన్‌లోని గిల్డ్‌హాల్‌లో లండన్ సిటీతో సమావేశం
ప్రధాన మంత్రి శ్రీ నరేంద్ర మోదీ గారు నవంబర్ 12, 2015న లండన్ విచ్చేశారు.
వస్తూనే బ్రిటీష్ ఆర్మీ గౌరవ వందనం స్వీకరించారు.
యునైటెడ్ కింగ్‌డమ్ ప్రధాన మంత్రి శ్రీ డేవిడ్ కేమరూన్..
అధికారికంగా స్వాగతం పలికారు.
ప్రధాన మంత్రి మోదీ..
యునైటెడ్ కింగ్‌డమ్ ప్రధాన మంత్రితో కలిసి ప్రతినిధుల స్థాయి చర్చలు జరిపారు.
ఈ సమావేశం తర్వాత మోదీ ఏర్పాటుచేసిన సంయుక్త విలేకరుల సమావేశంలో మోదీ మాట్లాడుతూ..
యునైటెడ్ కింగ్‌డమ్‌ను సందర్శించటం ఆనందంగా ఉందన్నారు.
ప్రధాన మంత్రి హిందీలో మాట్లాడుతూ..
“యునైటెడ్‌ కింగ్‌డమ్‌తో ఉన్న సంబంధం భారత్‌కు చాలా కీలకం.
చరిత్రలో ఉన్నట్లుగానే ప్రజల మధ్య ఉన్న సంబంధాలు, ఇరు దేశాలు విలువలు పంచుకోవటం ఈ మైత్రీ బంధానికి ప్రత్యేక ఆకర్షణ.
వాణిజ్యం, పెట్టుబడులు, రక్షణ – భద్రత, సైన్స్ – విద్య, నాణ్యమైన విద్యుత్, ఆరోగ్యం, సాంకేతికత, పరిశోధన, సంస్కృతి రంగాల్లో ఇరు దేశాల మధ్య భాగస్వామ్యంతో పాటు సత్సంబంధాలున్నాయన్నారు.
అంతర్జాతీయ స్థాయిలో ఇరు దేశాలకు మేలు జరిగే పలు అంశాలపై కూడా చర్చలు జరిగాయి.
రాజకీయంగా ఇకపై తరచుగా ద్వైపాక్షిక చర్చలు జరపాలని నిర్ణయించాం.
ఇరు దేశాల్లోని విలువల భాగస్వామ్యంతో ప్రపంచంలోని వివిధ ప్రాంతాల అభివృద్ధికి పాటుపడాలని నిశ్చయించాం.
అన్ని రంగాల్లో రెండు దేశాల మధ్య బంధాలను బలోపేతం చేసేందుకు కృతనిశ్చయంతో ఉన్నాం.
వాతావరణంలో వస్తున్న మార్పులపై పోరాడేలా పరస్పర సహకారం అందించుకుంటాం.
పౌర అణు ఒప్పందాన్ని కొలిక్కి తెచ్చాం.
ప్రపంచవ్యాప్తంగా నాణ్యమైన, స్వచ్ఛమైన విద్యుత్ భాగస్వామ్యాల ద్వారా ప్రపంచ అణు రంగంలో భద్రతా ప్రమాణాలు నెలకొలిపేలా పరస్పర సహకారానికి ఒప్పందం కుదుర్చుకున్నాం.
రక్షణ, భద్రత రంగాల్లో సహకారంపై మాట్లాడుకున్నాం.
ఇకపై తరచుగా భద్రత రంగంలో వాణిజ్యంపై ఇరు దేశాల అధికారుల మధ్య చర్చలు జరుపుతాం.
ఈ సహకారం రోజు రోజుకూ పెరుగుతుంది.
2016 ఫిబ్రవరిలో జరిగే అంతర్జాతీయ వాహన శ్రేణి సమీక్షలో పాల్గొనేందుకు యూకే సంసిద్ధత వ్యక్తం చేసినందుకు సంతోషిస్తున్నాం.
భారత రక్షణ రంగ అభివృద్ధిలో యూకే కూడా ఇకపై భాగస్వామ్యం కానుంది.
ఇది రక్షణ రంగంలో మేకిన్ ఇండియాకు బలం చేకూరుస్తుంది.
ఆర్థిక రంగంలో మా భాగస్వామ్యం మా మైత్రికే కీలకం కానుంది.
భవిష్యత్తులో రెండు దేశాల మధ్య సంబంధాలు మరింత బలపడతాయని ఆశిస్తున్నా.
అవకాశాలను చక్కగా సద్వినియోగం చేసుకుంటూ..
భారత్ – బ్రిటన్‌ మధ్య మరింత బలమైన సంబంధాలన ఏర్పాటుకు చొరవ తీసుకుంటాం.
ఇప్పటికే యూకే..
ప్రపంచంలో మూడో అతిపెద్ద పెట్టుబడిదారుగా ఉంది.
యురోపియన్ దేశాల్లోని ఇతర దేశాలకంటే..
యూకేలోనే ఎక్కువ భారతీయ పెట్టుబడులున్నాయి.
యూకే పెట్టుబడులు భారత్‌లో మరింత వేగంగా ప్రారంభంమయ్యేలా కొత్త వ్యవస్థకు రూపకల్పన చేస్తాం.
ఇండియా – యూకే సీఈవో ఫోరమ్‌ను పునరుద్ధరించటమే దీనికి శుభపరిణామం.
లండన్ ఆర్థిక మార్కెట్లో నిధులను మెల్లిగా పెంచుతాం.
లండన్‌లో రైల్వే రూపీ బాండ్‌ను ఇష్యూ చేయాలని భావిస్తున్నాం.
భారతీయ రైల్వేల కొత్త ప్రయాణానికి ఇది నాంది అవుతుంది” అని అన్నారు.
సంయుక్త మీడియా సమావేశంలో ప్రధాన మంత్రి మాట్లాడుతూ..
సమాజం మూలాలకు ఇబ్బంది కలిగించే ఏ విషయాన్ని భారతదేశం ఉపేక్షించదని అన్నారు.
రాజ్యాంగం ప్రకారం అందరికీ రక్షణ కల్పించేందుకు..
ప్రజాస్వామ్యాన్ని కాపాడేందుకు ప్రభుత్వం చిత్తశుద్ధితో ఉందన్నారు.
యూకే పార్లమెంటులో ప్రధాన మంత్రి ప్రసంగిస్తూ..
సబ్ కా సాథ్, సబ్ కా వికాస్ అనేది భారతదేశం పాటించే సూత్రమని..
ప్రతి పౌరుడూ దేశాభివృద్ధిలో భాగస్వామ్యం అవుతాడని..
ఫలాలు అనుభవిస్తాడనేదే దాని సారాంశం అని తెలిపారు.
ఇది కేవలం ఆర్థిక పరంగా అభివృద్ధి చెందేందుకు నిర్ణయించింది కాదని..
భిన్నత్వంలో ఏకత్వం, సామాజిక సమరసత, వ్యక్తిగత హక్కులను గుర్తుచేసుకుని ముందుకెళ్లేందుకోసమని అన్నారు.
ఇదే భారత రాజ్యాంగానికి మూలమని, సంస్కృతిలో భాగమని..
భారత భవిష్యత్తుకు కూడా ఇదే ఆధారమని ప్రధాని చెప్పారు.
లండన్ సిటీలోని గిల్డ్‌ హాల్‌లో జరిగిన వాణిజ్య వర్గాల సమావేశంలో ప్రధాన మంత్రి మోదీ ప్రసంగించారు.
శతాబ్దాలుగా రెండు దేశాలు ఒకరికొకరు బాగా తెలుసన్నారు.
భారత పాలనావ్యవస్థ కూడా వెస్ట్‌ మినిస్టర్ మోడల్‌ పైనే ఎక్కువగా ఆధారపడిందన్నారు.
“ఇరు దేశాల ప్రజల మధ్య సత్సంబంధాలున్నాయి.
వారంతా ఒకరితో ఒకరు పనిచేయగలదు.
మన వ్యవస్థలు కూడా కలిసి పనిచేయగలవు.
మన వ్యాపారాలు కూడా ఒకరితో ఒకరు కలిసి అభివృద్ధి చెందుతాయి.
అందుకే భారత్ – యూకే అతిపెద్ద వ్యాపార భాగస్వాములు.
భారతదేశంలో మూడో అతిపెద్ద విదేశీ పెట్టుబడిదారు కూడా యూకేనే.
యూకే నుంచి విదేశీ పెట్టుబడులు స్వీకరిస్తున్న దేశం కూడా ఇండియానే.
ఏదేమైనా భవిష్యత్తలోనూ ఇరు దేశాల మధ్య వాణిజ్య, ఆర్థిక బంధాలు మరింత బలోపేతం కానున్నాయి.
అందుకే ఇరు దేశాలు ఒకరితో ఒకరు పరస్పర సహకారం, అంగీకారంతో ముందుకు వెళ్లాలి.
యూకే బలంగా ఉన్న రంగాలను అభివృద్ధి చేసేందుకు మేం సిద్ధంగా ఉన్నాం.
మంచి ఫలితాలు వచ్చేందుకు మేం నిరంతరం తీవ్రంగా శ్రమిస్తున్నాం.
యూకేతో మరింత స్నేహపూరిత సత్సంబంధాల కోసం బలమైన భారత సమాజం మమ్మల్ని ముందుకు నెడుతూనే ఉంది” అని ప్రధాని అన్నారు.
ప్రధాన మంత్రి బ్రిటీష్ పార్లమెంట్ స్క్వేర్‌లోని మహత్మా గాంధీ విగ్రహానికి నివాళులర్పించారు.
ప్రతిష్ఠాత్మక లండన్ టవర్ బ్రిడ్జి పూర్తిగా భారత జాతీయ పతాకం (త్రివర్ణం)తో శోభితమైంది.
ప్రత్యేక ఆకర్షణగా నిలిచింది.
ఆ తర్వాత యూకే ప్రధాన మంత్రి డేవిడ్ కేమరూన్ భారత ప్రధాన మంత్రి నరేంద్ర మోదీకి తన అధికారిక నివాసంలో ప్రత్యేక విందు ఏర్పాటు చేశారు.
