ప్ర‌ధాన‌మంత్రి శ్రీ న‌రేంద్ర‌మోదీ అధ్య‌క్ష‌త‌న స‌మావేశ‌మైన కేంద్ర కేబినెట్ ప్ర‌వాస భార‌తీయుల వివాహాల రిజిస్ట్రేష‌న్ (ఎన్‌.ఆర్‌.ఐ) బిల్ ,2019ని ప్ర‌వేశ‌పెట్టేందుకు అనుమ‌తి తెలిపింది.
భార‌తీయ పౌరుల‌ను ప్ర‌త్యేకించి మ‌హిళ‌లు ఎన్‌.ఆర్‌.ఐ జీవిత భాగ‌స్వామి చేతిలో మోస‌పోకుండా మ‌రింత ర‌క్ష‌ణ‌, జవాబుదారిత్వం క‌ల్పించేందుకు ఈ బిల్లును తీసుకువ‌స్తున్నారు.
ముఖ్యాంశాలు.
త‌ప్పు చేసే ఎన్ ఆర్ ఐ జీవిత భాగ‌స్వాముల ప‌ట్ల క‌ఠినంగా ఉండేలా ఈ బిల్లు త‌గిన స‌వ‌ర‌ణ‌ల‌ను చ‌ట్టానికి ప్ర‌తిపాదిస్తుంది.
దీనిద్వారా ఎన్ఆర్ ఐల‌ను వివాహం చేసుకున్న భార‌తీయ పౌరులు మోస‌పోకుండా, మ‌రింత జవాబుదారిత్వం క‌ల్పించేందుకు త‌గిన ర‌క్ష‌ణ క‌ల్పిస్తుంది.
ఈ బిల్లు ఆమోదం పొందితే , ఎన్‌.ఆర్‌.ఐలు చేసుకునే వివాహాల‌ను భార‌త్‌లో రిజిస్ట‌ర్ చేస్తారు లేదా విదేశాల‌లోని ఇండియ‌న్ మిష‌న్‌లు,పోస్ట్‌ల‌లో న‌మోదు చేస్తారు.
ఇందుకు అవ‌స‌ర‌మైన స‌వ‌ర‌ణ‌ల‌ను పాస్‌పోర్ట్ చ‌ట్టం 1967లో, క్రిమిన‌ల్ ప్రొసీజ‌ర్ కోడ్ 1973లో కొత్త సెక్ష‌న్ 86 ఎ ని చేర్చ‌డం ద్వారా మార్పులు తీసుకువ‌స్తారు.
ప్ర‌ధాన ప్ర‌భావం:
భార‌త దేశంలోని కోర్ట్‌ప్రోసీడింగ్స్‌కు సంబంధించి జుడిషియ‌ల్ స‌మ‌న్లు అంద‌జేయ‌డం ప్ర‌ధాన స‌మ‌స్య‌గా ఉంటూ వ‌స్తోంది.
ప్ర‌స్తుత బిల్లు
1973 కోడ్ ఆఫ్ క్రిమిన‌ల్ ప్రొసీజ‌ర్‌కు స‌వ‌ర‌ణ‌లు తీసుకురావ‌డం ద్వారా ఈ స‌మ‌స్య‌ను ప‌రిష్క‌రిస్తుంది.
ఈ బిల్లు ఎన్‌.ఆర్‌.ఐ ల‌ను వివాహం చేసుకునే భార‌త పౌరుల‌కు గ‌ట్టి ర‌క్ష‌ణ క‌ల్పించ‌నుంది.
అలాగే ఎన్‌.ఆర్‌.ఐలు త‌మ జీవిత భాగ‌స్వాముల‌ను వేధింపుల‌కు గురిచేసే వారిప‌ట్ల క‌ఠినంగా వ్య‌వ‌హ‌రించ‌డానికి ఉప‌క‌రిస్తుంది.
ఎన్‌.ఆర్‌.ఐల‌ను వివాహం చేసుకునే భార‌తీయ మ‌హిళ‌ల‌కు ఈ బిల్లు వ‌ల్ల ప్ర‌యోజ‌నం క‌లుగుతుంది.
**
