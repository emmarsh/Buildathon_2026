1965 యుద్ధ స్వ‌ర్ణోత్స‌వాల‌పై కొత్త ఢిల్లీ రాజ్‌పథ్ లాన్స్‌లో ఏర్పాటు చేసిన స్మార‌క ప్ర‌ద‌ర్శ‌న ` శౌర్యాంజ‌లి `ని ప్ర‌ధాన‌మంత్రి శ్రీ న‌రేంద్ర మోదీ నేడు సంద‌ర్శించారు.
దేశ స‌రిహ‌ద్దు భ‌ద్ర‌త‌లో భార‌త సైనిక‌ ద‌ళాలకు చెందిన సిబ్బంది ప్ర‌ద‌ర్శించిన ధైర్య సాహ‌సాల‌కు, త్యాగ నిర‌తికి నివాళి అర్పించే స్మృతి చిహ్నంగా ఈ ప్ర‌ద‌ర్శ‌న‌ను ఏర్పాటు చేశారు.
యుద్ధం సంద‌ర్భంగా వివిధ సెక్టార్ల‌లో జ‌రిగిన ఆనాటి స‌న్నివేశాలను గుర్తుకు తెచ్చే విధంగా రూపొందించిన కార్య‌క్ర‌మాల‌ను, వినియోగించిన ఆయుధ సామాగ్రి త‌దిత‌ర‌ వ‌స్తువుల‌ను ప్ర‌ధాని తిల‌కించారు.
1965 యుద్ధంలో పాల్గొన్న వ‌యోధిక యుద్ధ వీరుల‌ను కూడా ప్ర‌ధాని క‌లుసుకున్నారు.
ఈ సంద‌ర్భంగా సైనిక‌, నావికా, వైమానిక ద‌ళ అధిప‌తులు హాజ‌ర‌య్యారు.
ప‌లువురు సీనియ‌ర్ మంత్రులు కూడా పాల్గొన్నారు.
“ 1965 యుద్ధం సంద‌ర్భంగా మ‌న సైనిక ద‌ళాలు ప్ర‌ద‌ర్శించిన అస‌మాన ధైర్య సాహ‌సాలు, త్యాగ నిర‌తి ప్ర‌తి ఒక్క భార‌తీయుడి మ‌దిలో
శాశ్వ‌తంగా గుర్తుండిపోతుంది.
మేం వారిని చూసి ఎంతో గ‌ర్విస్తున్నాం “ అని ప్ర‌ధాన మంత్రి ఆ త‌ర్వాత ట్వీట్ చేశారు.
