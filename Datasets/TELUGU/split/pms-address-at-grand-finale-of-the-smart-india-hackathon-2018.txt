దేశం లోని ప‌లు ప్రాంతాల‌ నుండి ఇక్క‌డ‌కు వ‌చ్చిన భార‌త‌దేశ యువ‌త సాయంత్రం 8- 8.30 అప్పుడు కూడా దేశాభివృద్దికి సంబంధించిన కార్య‌క్ర‌మంలో నిమ‌గ్న‌మై ఉన్నారు.
నా దేశం మారిపోతోంది.
దేశం ప్ర‌గ‌తి దిశ‌గా ముందుకు సాగుతోంది.
దేశం లోని వివిధ కేంద్రాల‌కు చెందిన నా యువ స్నేహితుల‌కు అభినంద‌న‌లు.
స్మార్ట్ ఇండియా హ్యాక‌థన్ ను నిర్వ‌హిస్తున్నందుకు మాన‌వ వ‌న‌రుల అభివృద్ధి శాఖ మంత్రి శ్రీ ప్ర‌కాశ్ జావ‌డేక‌ర్‌ ను, ఆయ‌న బృంద స‌భ్యుల‌ను నేను ప్ర‌త్యేకంగా అభినందిస్తున్నాను.
స్మార్ట్ ఇండియా కు చెందిన తెలివైన నూత‌న ఆవిష్క‌ర్త‌ల మ‌ధ్య‌న గ‌డ‌ప‌డం ప్రతి సారీ నాకు ఆహ్లాదాన్ని క‌లిగించే విష‌యం.
వివిధ ర‌కాల స‌మ‌స్య‌ల‌కు ప‌రిష్కారాల‌ను సాంకేతికత‌ ద్వారా క‌నిపెట్ట‌డానికి మీరు చేస్తున్నకృషి ఎంతైనా ప్ర‌శంస‌నీయం.
గ‌త కొన్ని గంటలుగా మీరు ఈ ప్ర‌త్యేక కార్య‌క్ర‌మంలో పాల్గొంటున్నారు.
మీలో ఉన్న ఆ ఉత్సాహాన్ని, ఆకాంక్ష‌లను, ఉత్సుక‌త‌ను, ఆశ‌లను నేను దర్శించగ‌లుగుతున్నాను.
మీలో ఎలాంటి ఆందోళ‌న‌, ఒత్తిడి క‌నిపించ‌డం లేదు.
మిమ్మ‌ల్ని చూడ‌గానే నేను కూడా నా ఒత్తిడి నుండి బయట‌ప‌డ‌గ‌లిగాను.
నేటి త‌రం జాతి నిర్మాణం కోసం చేస్తున్న కృషి కార‌ణంగా న్యూ ఇండియా ల‌క్ష్యాలు బ‌లోపేత‌మ‌వుతాయి.
మిత్రులారా,
నేను గ‌తంలో నిర్వ‌హించిన స్మార్ట్ ఇండియా హ్యాకథన్ కు హాజ‌ర‌య్యాను.
ఈ కార్య‌క్ర‌మంలో మ‌రోసారి పాల్గొనాలని న‌న్ను అడిగిన‌ప్పుడు మ‌రో ఆలోచ‌న లేకుండానే నేను ఒప్పుకొన్నాను.
ఈ కార్య‌క్ర‌మంలో పాల్గొనే య‌వత‌ను క‌లుసుకోవాల‌ని ఉంద‌ని, వారి అభిప్రాయాల‌ను వినాల‌ని, వారి ద్వారా నేర్చుకోవాల‌ని ఉంద‌ని నిర్వాహ‌కుల‌తో నేను చెప్పాను.
ఏ మ‌నిష‌యినా నాకు అంతా తెలుస‌ని అనుకొంటే అంత‌ క‌న్నా పెద్ద త‌ప్పు మ‌రొక‌టి ఉండ‌దు.
అలాగే ప్ర‌తి ప‌ని ని ప్ర‌భుత్వ‌మే చేయాల‌ని ప్ర‌భుత్వం భావిస్తే అది కూడా త‌ప్పే.
అందుకే అంద‌రి భాగ‌స్వామ్యం, భాగ‌స్వామ్య‌ పూరిత పాల‌న‌ ఉండాల‌ని నేను బ‌లంగా కోరుకొంటున్నాను.
ఈ దేశం లోని 125 కోట్ల మంది భార‌తీయుల మ‌నో ధైర్యం కంటే ఈ ప్ర‌పంచంలో ఏ స‌వాలు కూడా గొప్ప‌ది కాదు.
ఏ దేశ జ‌నాభాలో అయినా 65 శాతం ప్ర‌జ‌లు 35 సంవ‌త్స‌రాల‌ కంటే త‌క్కువ వ‌య‌స్సు వారై ఉండి, ఆ దేశం ఒక ల‌క్ష్యాన్ని సాధించాలి అని అనుకొంటే అది త‌ప్ప‌కుండా సాధ్య‌పడుతుంది.
ఈ దేశం లోని యువ‌త‌ ఉత్సాహం, త‌ప‌న‌, ఆశాభావంతో నిండి ఉంటే త‌ద్వారా న్యూ ఇండియా ను నిర్మించాల‌నే నా ఆత్మ‌విశ్వాసం మ‌రింత బ‌లోపేత‌మ‌వుతుంది.
21 వ శ‌తాబ్దంలో మ‌న దేశానికి లభించవలసిన స‌రైన స్థానాన్ని మ‌నం సాధించ‌గ‌లం.
యువ ర‌క్తంతో నిండిన నిపుణుల‌ను, సిఇఒ ల‌ను, శాస్త్ర‌వేత్త‌ల‌ను, అధికారుల‌ను క‌లుసుకొనే అవ‌కాశాన్ని వ‌దులుకోక‌పోవ‌డానికి ప్ర‌ధానమైన కార‌ణాలలో ఇది ఒక‌టి. మీలోని ఉత్సాహ‌మే న్యూ ఇండియా నిర్మాణంఅ అనే క‌ల సాకారం కావ‌డానికి ప్ర‌ధాన కార‌ణం కాగలదు.
ఏది ఏమైన‌ప్ప‌టికీ, ప‌రిమిత స్థాయిలో కృషి చేస్తే న్యూ ఇండియా ను ఆవిష్కరించాల‌నే క‌ల సాకార‌మ‌వుతుందా అనే ప్ర‌శ్న ఉత్పన్న‌మ‌వుతోంది.
దీనికి స‌మాధానంగా సాధ్యం కాదని అంటాను.
స‌మ‌స్య‌ల‌కు మూల కార‌ణంక ఏదనేది గుర్తించ‌డం చాలా అవ‌స‌రం.
ఆయా స‌మ‌స్య‌ల‌కు అసాధార‌ణ‌మైన ప‌రిష్కారాలును క‌నుగొనవలసి వుంది.
అందుకోసం ప్ర‌భుత్వం చేస్తున్న కృషిలో భాగంగానే స్మార్ట్ ఇండియా హ్యాకథన్ కు పునాది వేయ‌డం జ‌రిగింది.
గ‌త హ్యాకథన్ లో ఆమోదం పొందిన 60 ప్రాజెక్టులలో స‌గం వ‌ర‌కు పూర్తిి అయ్యే ద‌శ‌లో ఉన్నాయ‌ని, మిగ‌తా సగం రానున్న రెండు మూడు నెల‌ల్లో పూర్తిన అవుతాయ‌ని నాకు తెలిసింది.
గ‌త హ్యాకథన్ లో 40 వేల‌ మంది పాల్గొంటే, ఈ సారి కార్య‌క్ర‌మంలో 1 ల‌క్ష మంది యువతీయువ‌కులు పాల్గొన్నార‌ని తెలిసింది.
చాలా సంతోషం.
27 కేంద్ర ప్ర‌భుత్వ మంత్రిత్వ శాఖ‌ల‌తో పాటు రాష్ట్ర ప్ర‌భుత్వాలు కూడా ఈ సంవ‌త్స‌రం ఈ కార్య‌క్ర‌మంలో పాల్గొంటున్నాయి.
స‌మీప భ‌విష్య‌త్తు లో ఈ హ్యాకథన్ లో సాఫ్ట్ వేర్ ఎడిష‌న్ తో పాటు హార్డ్ వేర్ ఎడిష‌న్ ను కూడా చేరుస్తార‌ని నాకు చెప్పారు.
ఈ ప‌నిని చేప‌ట్టినందుకు యువ‌తీయువ‌కుల‌కు, వివిధ మంత్రిత్వ‌శాఖ‌ల‌కు, రాష్ట్ర ప్ర‌భుత్వాల‌కు నా అభినంద‌న‌లు.
వ‌ర‌ద‌ల నిర్వ‌హ‌ణ‌, అడ‌వులలో సంభ‌వించే అగ్ని ప్ర‌మాదాలు మొద‌లైన స‌వాళ్ల‌కు ప‌రిష్కారాలను మీరు క‌నుగొంటున్నార‌నే విష‌యం నాకు చెప్పారు.
సాంకేతికత‌ నుండి మార్పు దిశ‌గా వేసుకొనే ర‌హ‌దారి కార‌ణంగా మ‌నం మ‌న ల‌క్ష్యాన్ని చేరుకోగ‌ల‌మ‌ని నేను న‌మ్ముతున్నాను.
మిత్రులారా,
విజ్ఞాన‌మే శ‌క్తివంతమైంద‌ని ప‌రిగ‌ణించే రంగంలో, నూత‌న ఆవిష్క‌ర‌ణ‌లతో వృద్ధిని సాధించ‌గ‌లం.
దీని అర్థం మ‌న విజ్ఞానం శ‌క్తిని ఇస్తుంది.
ఈ శ‌క్తి విస్త‌రించాలంటే నూత‌న ఆవిష్క‌ర‌ణ‌లు అవ‌స‌రం.
ఆవిష్క‌ర‌ణ‌లు ఎంత గొప్ప‌వ‌యితే దేశ అభివృద్ధి కూడా అంత బ‌లంగా వుంటుంది.
ఆవిష్క‌ర‌ణ అనేది ఒక ప‌దం మాత్ర‌మే కాదు.
ఇది విజేత‌ల‌కు పురస్కారాలను ప్రదానం చేసి, సంబ‌రాలు పూర్తి కాగానే తిరిగి ఇంటికి వెళ్లి పోయే కార్య‌క్ర‌మం కాదు; పోటీ అంత‌క‌న్నా కాదు.
ఆవిష్క‌ర‌ణ అనేది నిత్యం కొన‌సాగే ఒక ప్ర‌క్రియ‌.
స‌మ‌స్య‌ ను లోతుగా అర్థం చేసుకొన్న‌ప్పుడే మీరు నూత‌న ఆవిష్క‌ర‌ణ‌లను చేయ‌గ‌లుగుతారు.
అప్పుడే ప్ర‌శ్న‌లు అడ‌గ‌గల‌రు.
నూత‌న ఆలోచ‌న‌లను అందించ‌గ‌ల‌రు.
అలాంటి ఆలోచ‌న‌లను భార‌త ప్ర‌భుత్వం అమ‌లు చేస్తుంది.
కాబ‌ట్టి ఇక్క‌డ మీ ముందు ఐపిపిపి అనే భావ‌న‌ను ఉంచుతున్నాను.
దీని అర్థం ఇనవేట్‌, పేటెంట్‌, ప్రొడ్యూస్‌ అండ్ ప్రాస్ప‌ర్‌.
(అంటే, ఆవిష్క‌రించండి, దాని పైన హ‌క్కు ను పొందండి, ఉత్ప‌త్తి చేయండి, సంపాదించండి).
ఈ నాలుగు అంచెలు మ‌న దేశం వేగంగా అభివృద్ధి చెండానికి ఉప‌యోగ‌ప‌డ‌తాయి.
గొప్ప ఆవిష్క‌ర‌ణ‌ల కార‌ణంగా, తొంద‌ర‌గా హ‌క్కులు పొంది, వేగంగా ఉత్ప‌త్తులు చేసుకొంటే దేశంలో సంప‌ద స‌మ‌కూరుతుంది.
ఇదంతా వేగంగా జ‌ర‌గాలి.
కాబ‌ట్టే మా ప్ర‌భుత్వం నిరంతంగా ఆవిష్క‌ర‌ణలను ప్రోత్స‌హిస్తోంది.
అట‌ల్ ఇనవేశన్ మిష‌న్ (ఎఐఎమ్..
ఎయిమ్‌) ద్వారా పారిశ్రామిక త‌త్వంతో కూడిన ఆవిష్క‌ర‌ణ‌ల వాతావ‌ర‌ణాన్ని ఏర్పాటు చేయ‌డం జ‌రిగింది.
భ‌విష్య‌త్తు లో ఉప‌యోగించే మెలకువలను నేటి విద్యార్థుల‌కు అతి త‌క్కువ వ‌య‌స్సు లోనే ప‌రిచ‌యం చేసే వాతావ‌ర‌ణాన్ని త‌యారు చేయ‌డ‌మే మా ఉద్దేశం.
దీనివ‌ల్ల వారు ఇంట‌ర్ నెట్‌, ఆర్టిఫిశల్ ఇంటెలిజెన్స్, బ్లాక్ చెయిన్ టెక్నాల‌జీ, త్రీడీ , రోబోటిక్స్ లాంటి విష‌యాల‌ను నేర్చుకోవ‌డానికిగాను ఇంజీనియరింగ్ కళాశాలల్లో చేరేంత‌ వ‌ర‌కు వేచి చూడనక్కరలేదు.
చిన్న వ‌య‌స్సు లోనే విద్యార్థులలో ఆవిష్క‌ర‌ణ‌ల‌పై అవ‌గాహ‌నను క‌ల్పించ‌డానికిగాను మేం దాదాపుగా 2400 పాఠ‌శాల‌లను ఎంపిక చేశాం.
స‌మీప భ‌విష్య‌త్తు లో ఈ సంఖ్య‌ను 30 వేల‌కు తీసుకుపోవ‌డానికి మా ప్ర‌భుత్వం కృషి చేస్తోంది.
అట‌ల్ టింక‌రింగ్ ల్యాబ్స్ లో 6వ తరగతి నుండి 12 వ త‌ర‌గ‌తి వ‌ర‌కు విద్యార్థుల‌పై దృష్టి పెట్టాం.
చ‌దువుకొంటూనే నేర్చుకోవ‌డ‌మ‌నే అంశాన్ని అమ‌లు చేయ‌డం ద్వారా ఈ ప్ర‌యోగ‌శాల‌ల్లో విద్యార్థులకు ఆధునిక సాంకేతిక‌త‌ను ప‌రిచ‌యం చేయ‌డం జ‌రుగుతోంది.
కౌమార ప్రాయం లోనే విద్యార్థులలో ఆవిష్క‌ర‌ణ‌ల‌పై అవ‌గాహ‌న క‌లిగితే మ‌నం చేయవలసిన ప‌ని స‌గం పూర్త‌యిన‌ట్టే.
ఆ త‌రువాత ఉన్న‌త సాంకేతిక విద్యా స్థాయిలో వారు చేప‌ట్టే ప‌రిశోధ‌న కార్య‌క్ర‌మాలను ప్రోత్స‌హించి బలోపేతం చేయ‌డంపై దృష్టి పెట్ట‌డం జ‌రుగుతుంది.
దీనికి సంబంధించి ఈ బ‌డ్జెట్ లో ముఖ్య‌మైన ప్ర‌క‌ట‌న‌లు చేయ‌డం జ‌రిగింది.
ప్ర‌భుత్వం ఇప్ప‌టికే పిఎమ్ఎఆర్ ఎఫ్ ను ప్ర‌క‌టించ‌డం జ‌రిగింది.
పిఎంఆర్ ఎఫ్ అంటే ప్రైమ్ మినిస్ట‌ర్స్ రిసర్చ్ ఫెలోశిప్‌.
దీనిని మీరంతా ఉప‌యోగించుకోగ‌ల‌రు.
ఈ ప‌థ‌కం లో భాగంగా ఐఐటి, ఐఐఎస్ సి లేదా ఎన్ ఐటి లాంటి విద్యాసంస్థ‌ ల‌లో చ‌దువుతున్న బి.టెక్‌., ఎమ్.
టెక్‌., లేదా ఎమ్.
ఎస్ సి. చ‌దువుతున్న విద్యార్థుల‌కు ఫెలోశిప్ లను ఇవ్వ‌డం జ‌రుగుతుంది.
ఇందుకోసం ప్రతి ఏడాది వేయి మంది విద్యార్థుల‌ను ఎంపిక చేసుకొంటాం.
ఈ ప‌థ‌కంలో భాగంగా ఎంపికైన విద్యార్థి కి ప్ర‌తి నెలా 70 వేల‌ నుండి 80 వేల రూపాయ‌ల‌ వ‌ర‌కు ఆర్ధిక సహాయాన్ని అందించడం జ‌రుగుతుంది.
ఈ విధంగా ఐదు సంవ‌త్స‌రాల‌ పాటు ఇవ్వ‌డం జ‌రుగుతుంది.
అంత‌ర్జాతీయ స‌మావేశాలలో ప‌రిశోధ‌న ప‌త్రం స‌మ‌ర్పించే వారికి 2 ల‌క్ష‌ల రూపాయ‌ల ప‌రిశోధ‌నా గ్రాంటును కూడా అందిస్తాం.
రెండో ప్ర‌పంచ యుద్ధం అనంతరం చాలా వేగంగా అభివృద్ధి చెందిన దేశాల‌ను తీసుకొంటే ఒక విష‌యం వాటి మ‌ధ్య‌ ఉమ్మ‌డిగా క‌నిపిస్తోంది.
ఈ దేశాలలో ఉన్న‌త విద్య సంస్థ‌ల అభివృద్ధి పైన అత్య‌ధిక శ్ర‌ద్ధ వహించడం జ‌రిగింది.
పెద్ద పెద్ద సంస్థ‌లలో జరిగే ఆవిష్క‌ర‌ణ‌లు దేశ ఆర్ధిక వృద్దికి పునాదిగా నిలుస్తాయి.
కాబ‌ట్టే దేశం లోని ఉన్న‌త విద్య సంస్థ‌ల‌కు అత్య‌ధిక స్వ‌తంత్ర ప్ర‌తిప‌త్తిని ఇవ్వ‌డానికి మా ప్ర‌భుత్వం ప్రాధాన్యాదన్ని ఇస్తోంది.
దేశంలో 20 ప్ర‌పంచ‌ శ్రేణి అత్యున్న‌త విద్య సంస్థ‌ల‌ను త‌యారు చేయ‌డానికి ప్ర‌భుత్వం కృషి చేస్తోంది.
వీటిలో 10 ప్ర‌భుత్వ‌ రంగ సంస్థ‌ల‌కు 10 వేల‌ కోట్ల రూపాయ‌ల ఆర్ధిక సహాయాన్ని కేంద్ర ప్ర‌భుత్వం అందిస్తోంది.
ఒక‌వైపు మేం భ‌విష్య‌త్తు కు అవ‌స‌ర‌మైన అనుకూల వాతావ‌రణాన్నిఅభివృద్ధి చేస్తున్నాం.
మ‌రొక వైపు స్టార్ట్- అప్ ఇండియా లాంటి ప‌థ‌కాల‌ ద్వారా ఔత్సాహిక పారిశ్రామికవేత్త‌ల‌కు కావాల్సిన స‌దుపాయాల‌ను స‌మ‌కూరుస్తున్నాం.
ఈ ప‌థ‌కాన్ని మొద‌లుపెట్టిన త‌రువాత దాదాపు 6 వేల స్టార్ట్- అప్ ల‌కు ఆమోదం తెలిపాం.
ఈ స్టార్ట్- అప్ ల‌కు కేంద్ర ప్ర‌భుత్వం ఆర్ధిక సహాయాన్ని అందిస్తోంది.
మిత్రులారా,
ప్ర‌పంచం మ‌న‌ పైకి రువ్వుతున్న స‌వాళ్ల‌ను ప‌రిగ‌ణ‌న లోకి తీసుకొని ఆవిష్క‌ర‌ణ సంస్కృతిని అల‌వ‌రుచుకోవ‌డం ఇప్పుడు మ‌న‌కు చాలా ముఖ్యం.
ప‌సుపు, వేప‌, బాస్మ‌తి బియ్యం లాంటి వ్య‌వ‌సాయ ఉత్ప‌త్తుల‌ పైన ఇత‌ర దేశాలు పేటెంట్ లను పొంద‌డం చూస్తుంటే చాలా ఆవేద‌నగా ఉంది.
ఇది మ‌న దేశానికి ఆందోళ‌న క‌లిగించే విష‌యం.
కాబ‌ట్టే మ‌న ఆవిష్క‌ర‌ణ‌ల‌కు పేటెంట్‌ ను, కాపీ రైట్ ను పొంద‌డానికి వీలు క‌ల్పించే వ్య‌వ‌స్థ‌ను మెరుగుప‌ర‌చ‌డానికి ప్ర‌భుత్వం ప‌లు చ‌ర్య‌లను తీసుకొంది.
దీని ఫ‌లితంగా ఈ సంవ‌త్స‌రం ఫిబ్ర‌వ‌రి క‌ల్లా 11,300 కు పైగా పేటెంట్ లను నమోదు చేయించ‌డం జ‌రిగింది.
2013-14 లో ఈ సంఖ్య కేవ‌లం 4 వేలు.
ఇది మీకు గ‌ర్వ‌కార‌ణ‌మైన విష‌యంయ అని నేను న‌మ్ముతున్నాను.
గ‌త ప్ర‌భుత్వంతో పోలిస్తే మా ప్ర‌భుత్వ హ‌యాంలో పేటెంట్ ల నమోదు లో 3 రెట్ల అభివృద్ధిని సాధించ‌డం జ‌రిగింది.
మూడు సంవత్సరాలలో ట్రేడ్ మార్క్ రిజిస్ట్రేష‌న్ లు మూడింత‌లయ్యాయి.
2013-14 లో 68 వేల ట్రేడ్ మార్క్ రిజిస్ట్రేష‌న్ లు జ‌రిగితే ఆ త‌రువాత రెండున్న‌ర ల‌క్ష‌ల రిజిస్ట్రేష‌న్ లు జ‌రిగాయి.
ఆవిష్క‌ర‌ణ‌, పేటెంట్ ఈ రెండింటి పైనే కాదు ఉత్ప‌త్తి పైన కూడా మా ప్ర‌భుత్వం దృష్టి పెట్టింది.
నేడు మేక్ ఇన్ ఇండియా ఒక బ్రాండు వలె రూపొందింది.
దీనిని గురించి మొత్తం ప్ర‌పంచ‌మే మాట్లాడుకుంటోంది.
ఒక ఉదాహ‌ర‌ణను ఇస్తే దీని గురించి మీకు స్ప‌ష్ట‌త వ‌స్తుంది.
మిత్రులారా,
నాలుగు సంవ‌త్స‌రాల క్రితం మ‌న దేశంలో మొబైల్ ఫోన్ లను త‌యారు చేసే కంపెనీలు రెండే ఉండేవి.
మీరంతా కూడా ఒకే రంగంలో ఉన్నారు.
ఈ విష‌యం తెలిస్తే మీరు సంతోషిస్తారు.
ఈ నాలుగు సంవ‌త్స‌రాల‌లో మొబైల్ ఫోన్ లను త‌యారు చేసే కంపెనీలు రెండు నుండి 120 కి చేరుకొన్నాయి.
మేక్ ఇన్ ఇండియా వేగంగా అమలు కావ‌డంవ‌ల్ల‌నే ఈ ప్ర‌గ‌తి సాధించ‌గ‌లిగాం.
ఆవిష్క‌ర‌ణ‌, పేటెంట్‌, ఉత్ప‌త్తి అనేవి వేగంగా జ‌రిగితే, సమృద్ధి అనేది దానిక‌దే వేగం పుంజుకొంటుంది.
దీనికి సంబంధించి మ‌రో ప్ర‌శ్న ఉద‌యిస్తోంది.
ఆవిష్క‌ర‌ణ ఎవ‌రి కోసం ?
ఇది మ‌న కోస‌మా, లేక దేశం కోస‌మా లేక దేశం లోని పేద‌ల‌ కోస‌మా ?
మ‌న అవ‌స‌రాల‌ను తీర్చుకోవ‌డానికి ఆవిష్క‌ర‌ణలు చేస్తున్నామా, లేక దేశం అవ‌స‌రాల‌ కోస‌మా ?
ఉద్దేశపూర్వకంగానే నా యువ స్నేహితుల ముందు నేను ఈ ప్ర‌శ్న‌ల‌ను ఉంచుతున్నాను.
మీరు రాసే ప‌రిశోధ‌న ప‌త్రం అంత‌ర్జాతీయ స్థాయి ప‌త్రిక‌ల లోనో, రాజపత్రాల లోనో, శాస్త్ర సాంకేతిక రంగ పుస్త‌కాల లోనో ప్ర‌చురిత‌మ‌వుతుంది.
కానీ మీ ప‌రిశోధ‌న‌లు ఈ దేశ‌ ప్ర‌జ‌ల‌కు ఉప‌యోగ‌ప‌డిన‌ప్పుడే మ‌న‌కు సంతృప్తి క‌లుగుతుంది.
కాబ‌ట్టి, ఈ విష‌యాన్ని కూడా మీరు దృష్టిలో పెట్టుకోవాలి.
నవీన ఆవిష్క‌ర‌ణ అంటే ఏమిటి ?
అది దేశం ఎదుర్కొనే స‌వాళ్ల‌కు ప‌రిష్కారాలను చూపేది అయి ఉండాలి.
మ‌నం తీసుకొనే చ‌ర్య‌లలో ఒక‌టి దేశంలో అనేక హ్యాకథన్ లను నిర్వ‌హించ‌డం.
ఉదాహ‌ర‌ణ‌కు ఆరోగ్య‌ రంగ హ్యాకథన్‌, న్యాయ‌ రంగ హ్యాకథన్‌, భ‌వ‌న‌ నిర్మాణ రంగ హ్యాకథన్‌, వ్య‌వ‌సాయ‌ రంగ హ్యాకథన్‌, గ్రామీణ హ్యాకథన్‌..
ఇలా ప‌లు కార్య‌క్ర‌మాలను నిర్వ‌హించాలి.
ఇలాంటి అనేక రంగాలలో ఈ ప‌ని ని చేయాలి.
మ‌న దేశానికి వ్య‌వ‌సాయ‌దారుల రూపంలో, వైద్యుల రూపంలో, న్యాయ‌వాదుల రూపంలో, మేనేజ‌ర్ ల రూపంలో..
వైవిధ్యంగా, వినూత్నంగా ఆలోచించే వారు కావాలి.
ప్ర‌తిభ‌ కల‌ వారికి నూత‌న వేదిక‌ల‌ను అందించే కార్య‌క్ర‌మాలుగా ఈ హ్యాకథన్ లు రూపొందాల‌ని నేను ఆశిస్తున్నాను.
వీటి ద్వారా పారిశుధ్యం, వ్య‌ర్థాల శుద్ధి, ప్ర‌జా రవాణా వ్య‌వ‌స్థ‌లలో నూత‌న ఆవిష్క‌ర‌ణ‌ల‌ను మ‌నం తీసుకు రాగ‌లగాలి.
దీని వ‌ల్ల నిత్య జీవితంలో ప్ర‌జ‌లు వారు ఎదుర్కొనే స‌వాళ్లు త‌గ్గిపోయి, వారి జీవితాలు సరళత‌రం కావాలి.
అంతే కాదు మీ నూతన ఆవిష్క‌ర‌ణ‌లు దేశానికి ఉప‌యోగ‌ప‌డాలి.
అత్యున్న‌త స్థాయి ఛాయాచిత్రాల‌ను త‌యారు చేయ‌డానికిగాను హ్యాకథన్ లలో డ్రోన్ లను ఉప‌యోగిస్తున్న‌ట్టు నాకు చెప్పారు.
దీనికి సంబంధించి ఎలాంటి నవీన ఆవిష్క‌ర‌ణ జరిగినా దేశానికి అధిక‌ స్థాయిలో సేవ చేసిన‌ట్టే.
డ్రోన్ ల సాయంతో తీసిన ఫోటో ల‌ను ప్ర‌భుత్వం తాను అమ‌లు చేస్తున్న‌ ప‌థ‌కాల‌తో ముడిపెడుతోంద‌నే విష‌యం తెలిస్తే మీరు ఆశ్చ‌ర్య‌పోతారు.
ఈ ప‌నిని ప‌ర్య‌వేక్ష‌ణ కోసం చేస్తున్నాం.
గృహ నిర్మాణం కోసం చేప‌ట్టిన ప్ర‌ధాన‌ మంత్రి ఆవాస్ యోజ‌న, అసంపూర్ణ ప్రాజెక్టుల‌ను పూర్తి చేయ‌డానికి ఉద్దేశించిన ప్ర‌ధాన మంత్రి సించాయీ ప‌రియోజ‌న, ఎమ్ జిఎన్ఆర్ ఇజి ఎ లాంటి ప‌థకాల‌ను ప‌ర్య‌వేక్షించ‌డానికి జియో-ట్యాగింగ్‌, మ్యాపింగ్ విధానాలు ముఖ్య‌మైన పాత్ర పోషిస్తాయి.
గ‌త నెల‌లో నిర్వ‌హించిన ప్ర‌గ‌తి స‌మావేశంలో కేదార్ ఘాటీ పున‌ర్ నిర్మాణాన్ని డ్రోన్ కెమెరాల సాయంతో ప్రత్యక్షంగా ప‌ర్య‌వేక్షించ‌డం జ‌రిగింది.
మంచు కార‌ణంగా అనుసంధానం విష‌యంలో స్వ‌ల్ప‌మైన అవ‌రోధాలు ఎదురైనప్ప‌టికీ, మొత్తంమీద స‌మ‌గ్ర‌మైన అవ‌గాహ‌న ఏర్ప‌డింది.
మొత్తం ప‌నిని నేను ఢిల్లీ నుండే ప‌ర్య‌వేక్షించేందుకు వీలు ఉంది.
ప్ర‌తి ప‌ని లోకీ సృజ‌నాత్మ‌క‌త‌ ను తీసుకు వస్తే ఇలాంటి ప‌రిక‌రాల ఉప‌యోగం ముందు ముందు స‌ర్వ‌సాధారణ‌మైపోతుంది.
ప్ర‌గ‌తి కార్య‌క్ర‌మాలను గురించి తెలియ‌ని నా యువ స్నేహితుల‌కు వాటి గురించి తెలియ‌జేస్తాను.
ప‌ర్య‌వేక్షించ‌డం కోసం మా ప్ర‌భుత్వం ఆధునిక వ్య‌వ‌స్థ‌ను అభివృద్ధి చేసింది.
ఈ వ్య‌వ‌స్థ ప్ర‌కారం మేం ప్ర‌ధాన మంత్రి కార్యాలయంలో కూర్చొని ఉంటాం.
మాతో ఆయా రాష్ట్ర ప్ర‌భుత్వ అధికారులు సంధానమై ఉంటారు.
ఉప‌గ్ర‌హ‌ సాయంతో ఇది జ‌రుగుతుంది.
దీని ద్వారా ప‌థ‌కాల‌ను ప‌ర్య‌వేక్షించ‌డం జ‌రుగుతుంది.
ప‌థ‌కం అమ‌లులో ఆల‌స్యం ఎందుకు అనే విష‌యం, ప‌థ‌కాలు అమ‌లు కాకుండా ఇబ్బంది పెట్టే మూల స‌మ‌స్య‌లు, ఇంత‌వ‌ర‌కు జ‌రిగినటువంటి ప‌ని ఎంత ?
తదితర విష‌యాల‌ను స‌మీక్షించ‌డం జ‌రుగుతుంది.
మిత్రులారా,
మారుతున్న కాలానికి గుణంగా ప్ర‌తి దేశం సాధించే ఆర్ధిక ప్ర‌గ‌తి దాని ఆవిష్క‌ర‌ణ‌ల స్థాయి మీద‌నే ఆధార‌ప‌డుతుంది.
మ‌న దేశంలో వ‌న‌రులకు కొదవ లేదు.
యువ‌త లోని శ‌క్తి అపార‌మైంది.
నేను ఒక అభ్య‌ర్థ‌న చేస్తున్నాను..
మీకు చాలా క‌ల‌లు ఉండ‌వ‌చ్చు; వాటిని పూర్తి చేయ‌డానికి అవ‌స‌ర‌మైన చ‌ర్య‌ల‌ను చేప‌ట్టండి.
మీ క‌ల అంతం కాకుండా చూడండి.
ఎలాంటి ప‌రిస్థితులలో అయినా స‌రే, క‌ల‌ను పండించుకోవ‌డానికి కృషి చేయ‌గ‌లిగే ఆకాంక్ష మీలో ఉంటే మీరు త‌ప్ప‌కుండా దానిని నెరవేర్చుకోగ‌లుగుతారు.
ఒక విష‌యాన్ని జ్ఞాపకం పెట్టుకోండి..
మీ త‌రం గానీ, నా త‌రం గానీ దేశ స్వాతంత్ర్యం కోసం పోరాటం చేసే అవ‌కాశం మ‌న‌కు దక్కలేదు.
దేశం కోసం జైలుకు వెళ్లి, ప్రాణత్యాగం చేసే అవ‌కాశం మ‌న‌కు చిక్కలేదు.
ఏది ఏమైన‌ప్ప‌టికీ, దేశం కోసం జీవించే అవ‌కాశం మ‌నకు ల‌భించింది.
దేశం లోని పేద ప్రజలు, సామాన్య ప్ర‌జ‌ల‌ కోసం జీవించే అదృష్టం మ‌న‌కు ల‌భించింది.
కాబ‌ట్టి మీ ప్ర‌తిభను, శ‌క్తియుక్తుల‌ను దేశం కోసం ఉప‌యోగించండి.
దేశ సంక్షేమం కోసం సాంకేతిక‌త‌ను ఎన్ని విధాలుగా ఉప‌యోగించుకోగలమన్నది చూడండి.
మిత్రులారా,
నాకు తెలుసు మీరు ఈ రోజు ఉద‌యం నుండి ఇక్క‌డే కూర్చొని వున్నారు; రేపు రాత్రి వ‌ర‌కు ఈ కార్య‌క్ర‌మంలో నిమగ్న‌మై ఉంటారు.
36 గంట‌ల స‌మ‌యం అంటే, చాలా ఎక్కువ స‌మ‌య‌మే.
ఇక్క‌డ మీరు పొందిన అనుభ‌వాల‌ను నేను తెలుసుకోవాల‌నుకొంటున్నాను.
ఇలాంటి ఒత్తిడితో కూడిన ప‌రిస్థితులలో ప్రాణాయామాన్ని చేసి, సేద‌దీరండి.
దీర్ఘ ఉచ్ఛాస్వ‌ నిశ్వాస‌ల‌కు ప్రాధాన్య‌మివ్వండి.
కాసేపు శారీర‌క వ్యాయామం చేయండి; కాసేపు విశ్రాంతి తీసుకుంటే, మీకు కొత్త కొత్త ఆలోచ‌న‌లు వస్తాయి.
మీరు చేస్తున్న ప‌నుల క్ర‌మాన్ని తెలుసుకొనే ప‌నిని నేను కూడా చేస్తున్నాను.
నేను మీ ముందే ఉన్నాను కాబ‌ట్టి, అన్నింటి క‌న్నా ముందుగా మీ అనుభ‌వాల‌ను గురించి తెలుసుకోవాల‌ని అనుకొంటున్నాను.
ఇక్క‌డ వివిధ క్షేత్రాలకు నేను వెళ్తాను.
బహుశా పానిప‌ట్ నుండి వ‌చ్చిన యువ‌ బృందం తో మాట్లాడే అవ‌కాశం తొలుత నాకు ల‌భించనున్నట్టు అధికారులు నా దృష్టికి తీసుకువ‌చ్చారు.
***
