ప్ర‌ధాన మంత్రి శ్రీ న‌రేంద్ర మోదీ 2017 సంవ‌త్స‌ర‌ జాతీయ ఉపాధ్యాయ పుర‌స్కార విజేత లతో ఉపాధ్యాయ దినోత్స‌వాని క‌న్నా ముందు రోజైన నేడు లోక్ క‌ళ్యాణ్ మార్గ్ లో సంభాషించారు.
మాన‌వ వ‌న‌రుల వికాస శాఖ కేంద్ర మంత్రి శ్రీ ప్రకాశ్ జావ‌డేక‌ర్ కూడా ఈ కార్య‌క్ర‌మం లో పాలుపంచుకొన్నారు.
దేశం లో విద్య యొక్క నాణ్య‌త‌ ను మెరుగుప‌ర‌చే దిశ‌ గా అవార్డు విజేతలు చేసిన కృషి కి గాను వారిని ప్ర‌ధాన మంత్రి శుభాకాంక్షలు తెలిపారు.
విద్య ప‌ట్ల వారి అంకిత భావానికి మ‌రియు విద్య‌ ను వారి జీవ‌న మంత్రం గా మ‌ల‌చుకొన్నందుకు వారిపై ఆయన అభినందనలు కురిపించారు.
ఒక ఉపాధ్యాయుడు తన జీవ‌నమంతా ఉపాధ్యాయుడు గానే ఉండిపోతార‌ని ఆయ‌న చెప్పారు.
స‌ముదాయాన్ని సంఘ‌టిత ప‌ర‌చ‌డం లోను, వారిని పాఠ‌శాల ల అభివృద్ధి లో ఒక అంత‌ర్భాగం గా మ‌ల‌చ‌డం లోను కృషి చేయ‌వ‌ల‌సిందిగా సంభాష‌ణ కొన‌సాగిన క్ర‌మం లో పురస్కార విజేత‌ల‌ను ప్ర‌ధాన మంత్రి కోరారు.
విద్యార్థులలో- ప్ర‌త్యేకించి పేద విద్యార్థులలో, గ్రామీణ నేప‌థ్యం నుండి వ‌చ్చిన విద్యార్థులలో- నిబిడీకృత‌మై ఉండే శ‌క్తి ని వెలికి తీసుకు వ‌చ్చే దిశ‌ గా కృషి చేయ‌వ‌ల‌సిందిగా కూడా ఉపాధ్యాయుల‌కు ఆయ‌న ఉద్భోదించారు.
ఉపాధ్యాయుల‌కు, విద్యార్థుల‌కు మ‌ధ్య దూరాన్ని తొల‌గించే దిశ‌గా బోధ‌కులు ప‌ని చేయాల‌ని, అలా చేస్తే విద్యార్థులు వారి జీవ‌న ప‌ర్యంతం ఉపాధ్యాయుల‌ను గుర్తు పెట్టుకొంటార‌ని ప్ర‌ధాన మంత్రి చెప్పారు.
అలాగే, వారి పాఠ‌శాల‌ లు, పాఠ‌శాలల ప‌రిస‌ర ప్రాంతాలు డిజిట‌ల్ ప‌రివ‌ర్త‌న‌ కు ఆల‌వాల‌ం అయ్యే విధంగా కూడా ఉపాధ్యాయులు శ్ర‌ద్ధ వ‌హించాల‌ంటూ వారిని ఆయ‌న ఉత్సాహపరిచారు.
పాఠ‌శాల‌ ల‌ను విజ్ఞానం మ‌రియు శ్రేష్ఠ‌త్వాల కేంద్రాలు గా మార్పు చేయ‌డం లో ప్రేరణాత్మకమైన వారి గాథ‌ల‌ను అవార్డు విజేతలు ప్ర‌ధాన మంత్రి స‌మ‌క్షం లో వివ‌రించారు.
నూత‌న ఆన్‌లైన్ నామినేశన్ ప్ర‌క్రియ‌ను తీసుకొని వ‌చ్చినందుకు మరియు దేశ‌వ్యాప్తంగా పాఠ‌శాల విద్య లో ఒక పెద్ద గుణాత్మ‌క‌మైన పరివ‌ర్త‌న‌ను తీసుకు వ‌స్తున్నటువంటి డిజిట‌ల్ ఇండియా తరహా ప‌థ‌కాల‌ను ప్ర‌వేశ‌పెట్టినందుకు ప్ర‌ధాన మంత్రి కి వారు ధ‌న్య‌వాదాలు తెలిపారు.
ఈ సంవ‌త్స‌రం, జాతీయ పుర‌స్కారాల కోసం ఉపాధ్యాయుల ఎంపిక కు సంబంధించిన మార్గ‌ద‌ర్శ‌క సూత్రాల‌ను మాన‌వ వ‌న‌రుల వికాస మంత్రిత్వ శాఖ స‌వ‌రించింది.
కొత్త ప‌థ‌కం లో స్వీయ నామ నిర్దేశం తో పాటు, ప్ర‌ధానమైన జాతీయ పుర‌స్కారాల లో ఇటీవ‌ల చోటుచేసుకొన్న నూత‌న ఆవిష్క‌ర‌ణ‌ల తాలూకు స్ఫూర్తి కూడా భాగంగా ఉంది.
ఈ ప‌థ‌కం పార‌దర్శ‌కంగాను, న్యాయ‌మైంది గాను మ‌రియు స‌మ‌ర్ధ‌త‌, ప‌నితీరు ల‌కు త‌గిన విధంగా బ‌హుమానాన్ని ప్ర‌క‌టించేది గాను రూపుదిద్దుకొంది.
**
