ఇరాన్ లోని చాబ‌హార్ నౌకాశ్ర‌యం అభివృద్ధికి మ‌రియు ఆప‌రేష‌న‌లైజేష‌న్ కు ఇఎక్స్ఐఎమ్ బ్యాంక్ నుంచి 150 మిలియ‌న్ యూఎస్ డాల‌ర్ల రుణ ప్రావిజ‌న్ కు సంబంధించి షిప్పింగ్ మంత్రిత్వ శాఖ చేసిన ప్ర‌తిపాద‌న‌కు కేంద్ర మంత్రిమండ‌లి ఆమోదం తెలిపింది..
కేంద్ర మంత్రివ‌ర్గ స‌మావేశానికి ప్ర‌ధాన మంత్రి శ్రీ న‌రేంద్ర మోదీ అధ్య‌క్షత వ‌హించారు.
చాబ‌హార్ ఓడ‌రేవు ఇరాన్ లోని ప‌ర్షియా సింధు శాఖ కు వెలుప‌ల ఉంది.
అది ఆ ప్రాంతంలో స‌ముద్ర సంబంధిత వాణిజ్య విస్త‌ర‌ణ‌కు ద‌న్నుగా నిలుస్తుంది.
ఇరాన్ తోను, ఆ ప్రాంతంలోని ఇత‌ర దేశాల‌తోను..
మ‌రీ ముఖ్యంగా అఫ్గానిస్తాన్ తో..
వ్యాపారం, పెట్టుబడులు పెరిగేందుకు వీలుగా ఈ ప్రాజెక్టుపై భార‌త‌దేశం సంప్ర‌తింపులు జ‌రుపుతోంది.
అంతే కాకుండా, ఈ ప్రాంతంలో భార‌తీయ కంపెనీలు మ‌రింత ఎక్కువ కార్య‌క‌లాపాలు నిర్వ‌హిస్తూ, వాటి పాద ముద్ర‌ ప‌రిధిని విస్త‌రించుకొనేందుకు త‌గిన అవ‌కాశాల‌ను క‌ల్పించాల‌న్న‌ది భార‌త‌దేశ ఉద్దేశంగా ఉంది.
2015 మే 6న భార‌త‌దేశం, ఇరాన్ ల మ‌ద్య ఒక అవ‌గాహ‌న‌పూర్వ‌క ఒప్పందం (ఎమ్ ఒ యు) పై సంత‌కాలు జ‌రిగాయి.
భార‌త‌దేశ షిప్పింగ్‌, ర‌హ‌దారి ర‌వాణా, మ‌రియు హైవేల శాఖ మంత్రి శ్రీ నితిన్ గ‌డ్క‌రి, ఇరాన్ కు చెందిన ఇదే శాఖ మంత్రి ఈ ఎమ్ ఒ యు పై సంత‌కాలు చేశారు.
ఎమ్ ఒ యు ప్ర‌కారం, చాబ‌హార్ పోర్టు ఒక‌టో ద‌శ ప్రాజెక్టులో రెండు బెర్తుల‌ను భార‌త‌దేశం స‌మ‌కూర్చి, వాటిని నిర్వ‌హించ‌వ‌ల‌సి ఉంటుంది.
దీనికి 85.21 మిలియ‌న్ యూఎస్ డాల‌ర్ల మూల‌ధ‌న పెట్టుబ‌డులు, ప‌దేళ్ల కాలపు లీజుకు గాను ఏటా 22.95 మిలియ‌న్ యూఎస్ డాల‌ర్ల రెవెన్యూ వ్య‌యం అవ‌స‌ర‌మ‌వుతాయి.
ప‌ర‌స్ప‌ర అంగీకారం కుదిరే మేర‌కు..
బెర్తుల వ‌ద్ద ఉండే సామ‌గ్రిని ప‌ది సంవ‌త్స‌రాలు ముగిసిన త‌రువాత గాని, లేదా పొడిగించిన ఒప్పంద కాలం ముగిసిన త‌రువాత గాని ఇరాన్ కు అప్ప‌గించ‌వ‌ల‌సి వ‌స్తుంది.
ఎమ్ ఒ యు కు అనుగుణంగా 150 మిలియ‌న్ యూఎస్ డాల‌ర్ల క్రెడిట్ ప్రావిజ‌న్ క‌ల్పించ‌వ‌ల‌సిందిగా ఇరాన్ అభ్య‌ర్థించింది.
ఎమ్ ఒ యు లో రాసుకున్న ప్ర‌కారం..
కాంట్రాక్టుపై సంత‌కాలు జ‌రిగిన నాటి నుంచి గ‌రిష్ఠంగా 18 మాసాల లోప‌ల రెండు బెర్తుల‌ను ప‌ని చేయించ‌డం మొద‌లుపెట్టాల్సి ఉంటుంది.
ఈ రెండు బెర్తుల‌ను ఇండియా పోర్ట్స్ గ్లోబ‌ల్ ప్ర‌యివేట్ లిమిటెడ్ నిర్వ‌హిస్తుంది.
ఈ కంపెనీని షిప్పింగ్ మంత్రిత్వ శాఖ కింద ప‌నిచేస్తున్న రెండు ప్ర‌ధాన రేవులైన ద జ‌వ‌హ‌ర్ లాల్ నెహ్రూ పోర్ట్ ట్ర‌స్టు, కాండ్లా పోర్ట్ ట్ర‌స్టు లు ప్ర‌మోట్ చేశాయి.
ఇరాన్ తో తుది ఒప్పందానికి ఆమోద ముద్ర వేసేందుకు, ఈ ప్రాజెక్టు అమ‌లు క్ర‌మంలో ఎదుర‌య్యే ఏ స‌మ‌స్య‌నైనా ప‌రిష్క‌రించేందుకు ఆర్థిక శాఖ మంత్రికి, విదేశ వ్య‌వ‌హారాల శాఖ మంత్రికి కేంద్ర మంత్రిమండ‌లి తాజాగా అధికార‌మిచ్చింది.
చాబ‌హార్ పోర్టు డెవ‌ల‌ప్ మెంట్ ప్రాజెక్టు అమ‌లు, సంబంధిత కార్య‌క‌లాపాల నిర్వ‌హ‌ణ కోసం ఇరాన్ లో ఒక కంపెనీని నెల‌కొల్పేందుకు షిప్పింగ్ మంత్రిత్వ శాఖ‌కు కేంద్ర మంత్రిమండ‌లి అధికారమిచ్చింది.
*****
