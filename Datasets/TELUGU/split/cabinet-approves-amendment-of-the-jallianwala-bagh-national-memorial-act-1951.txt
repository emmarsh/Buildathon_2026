జ‌లియ‌న్‌వాలాబాగ్‌ జాతీయ స్మారక చట్టం-1951ని సవరించేందుకు ఉద్దేశించిన ప్రతిపాదనకు ప్రధానమంత్రి శ్రీ నరేంద్ర మోదీ అధ్యక్షతన సమావేశమైన కేంద్ర మంత్రిమండలి ఆమోదం తెలిపింది.
ఈ నిర్ణయ సారాంశం ఇలా ఉంది: ట్రస్టీ బాధ్యతలు నిర్వర్తించే ప్రతినిధులలో ‘‘శాసనసభలో ప్రధాన ప్రతిపక్ష నాయకుడిగా గుర్తింపుగల నేత… అలాంటి నాయకుడెవరూ లేనిపక్షంలో ఏకైక అతిపెద్ద ప్రతిపక్షమైన పార్టీ సభానాయకుడి’’కి స్థానం కల్పించేందుకు వీలుకల్పించే విధంగా జ‌లియ‌న్‌వాలాబాగ్‌ జాతీయ స్మారక చట్టం-1951ని తగుమేర సవరించడం.
ప్రయోజనాలు: ప్రస్తుత చట్టం ప్రకారం… అతిపెద్ద జాతీయ పార్టీకి మాత్రమే ట్రస్టీ బాధ్యతల్లో ప్రాతినిధ్యం పరిమితం.
పార్టీకి సంబంధించిన సభ్యులను తొలగిస్తే ఈ ట్రస్టు రాజకీయేతరం అవుతుంది.
కాబట్టి ప్రతిపాదిత సవరణ ద్వారా ప్రతిపక్షం కూడా ట్రస్టులో ప్రాతినిధ్యం పొందే వీలుంటుంది.
చట్టానికి సదరు సవరణద్వారా ట్రస్టు సభ్యుడిని తొలగించి, ఆ స్థానంలో మరొకరిని నియమించడం లేదా మరేదైనా కారణంతో చర్య తీసుకునే అధికారం ప్రభుత్వానికి దఖలు పడుతుంది.
***
