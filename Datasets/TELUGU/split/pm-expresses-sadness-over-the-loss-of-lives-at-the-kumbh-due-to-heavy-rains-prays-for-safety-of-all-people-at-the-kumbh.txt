భారీ వర్షాల కారణంగా కుంభ్ మేళా లో పలువురు ప్రాణాలు కోల్పోవడం పట్ల ప్రధాన మంత్రి శ్రీ నరేంద్ర మోదీ దు:ఖం వెలిబుచ్చారు.
కుంభ్ లో సాధువులు, యాత్రికులు, పర్యటకులందరు క్షేమంగా ఉండాలని తాను ప్రార్థించినట్లు ఆయన ప్రకటించారు.
” భారీ వర్షాల వల్ల కుంభ్ లో ప్రాణనష్టం సంభవించడం నన్ను ఎంతో మానసిక క్షోభకు గురి చేసింది.
ఈ దు:ఖం నుంచి తేరుకోవడానికి మృతుల కుటుంబ స‌భ్యుల‌కు ఆ ఈశ్వరుడు మనోబలాన్ని ప్రసాదించు గాక.
గాయాల బారిన పడిన వారు త్వరగా కోలుకోవాలని నేను ఆశపడుతున్నాను.
కుంభ్ కు తరలి వచ్చిన సాధువులు, యాత్రికులు, పర్యటకుల యోగ క్షేమాల కోసం, వారు సురక్షితంగా ఉండడం కోసం నేను ప్రార్థన చేస్తున్నాను” అని ప్రధాన మంత్రి పేర్కొన్నారు.
***
