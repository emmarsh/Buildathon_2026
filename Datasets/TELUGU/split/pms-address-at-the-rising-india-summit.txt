నెట్ వర్క్ 18 యొక్క గ్రూప్ ఎడిటర్ ఇన్ చీఫ్ శ్రీ రాహుల్ జోశీ గారు,
నెట్ వర్క్ 18 తో సంబంధం ఉన్నటువంటి పాత్రికేయ సహచరులు,
ఆ సంస్థ యాజమాన్యంతో సంబంధం కలిగివున్న వారు,
ఈ కార్యక్రమానికి హాజరైన ఇతర మహానుభావులు,
నెట్ వర్క్18 యొక్క ప్రేక్షకులు మరియు ప్రియమైన నా సహచరులు,
మిత్రులారా,
జాతీయ యుద్ధ స్మారకాన్ని దేశ ప్రజల కు అంకితం చేసే అవకాశం కొద్దిసేపటి క్రితం నాకు లభించింది.
ఆ వెనువెంటనే ‘రైజింగ్ ఇండియా సమిట్’లో నా హృదయాని కి అతి సన్నిహితం గా ఉన్నటువంటి ఒక అంశం పైన ఉపన్యసించే అవకాశం నాకు దక్కడం కూడా ఎంత యాదృచ్ఛికమో చూడండి.
‘బియాండ్ పాలిటిక్స్: డిఫైనింగ్ నేశనల్ ప్రియారిటీస్’ అనే అంశాన్ని ఎంచుకొన్నందుకు నెట్ వర్క్ 18 జట్టు ను అభినందిస్తున్నాను.
ప్రపంచం లోని అతి పెద్ద ప్రజాస్వామ్యం లో జాతి నిర్మాణం యొక్క దిశ ఎలా ఉండాలో, ఒక దేశం గా మన ప్రాథమ్యం ఎలా ఉండాలో అనే అంశాల పై నిరంతర మథనం సాగడం ఎంతో అవసరం.
మరి నేను ప్రసార మాధ్యమాల లోని నా యొక్క మిత్రుల మధ్య ఉన్నప్పుడు..
ఈ చర్చ ను ముందుకు తీసుకుపోవడం కోసం..
మీ యొక్క అభిమానపాత్రమైనటువంటి పద్ధతి నే నేను కూడా అనుసరిస్తాను.
అది ఏదంటే మొదట్లో ఏది ఉంది; మరి ఇప్పుడు ఉన్నది ఏమిటి అనేదే.
దీని తో ఇది వరకు వేటికి ప్రాధాన్యాలు ఉండేవి; మరి వర్తమాన ప్రాధాన్యాలు ఏమిటి అనే వాటి పైన మీకు స్పష్టత చిక్కుతుంది.
దీని తో రాజకీయాల కు భిన్నం గా ఎప్పుడైతే దేశీయ విధానాలకు ప్రాధాన్యం ఇవ్వడం జరుగుతుందో..
అటువంటిది జరిగితే ఏ తరహా పరిణామాలు సిద్ధిస్తాయో వెల్లడి అవుతుంది.
మిత్రులారా,
2014వ సంవత్సరాని కన్నా ముందు పరిస్థితి ఎలా ఉంది అంటే పెరగవలసివున్నది క్షీణిస్తూ ఉంటే, మరో పక్క క్షీణించ వలసి వున్నది కాస్తా ఎగబాకసాగింది.
ఉదాహరణ కు, ద్రవ్యోల్బణాన్నే తీసుకోండి.
ద్రవ్యోల్బణం రేటు నియంత్రణ లో ఉండాలి అనే విషయం మనలో అందరికీ తెలుసును.
కానీ, వాస్తవంలో జరిగింది ఏమిటి ?
మునుపటి ప్రభుత్వ హయాము లో నిత్యావసర వస్తువుల ధరలు ఆకాశాన్ని తాకుతూ ఉండేవి.
ద్రవ్యోల్బణం ఒక మాంత్రికుని వలే నోరు తెరుస్తూ వుండింది.
మీ అందరికీ- ప్రత్యేకించి న్యూస్ రూమ్ లోని నిర్మాతల కు- జ్ఞాపకం ఉండే వుంటుంది; అది ఏమిటి అంటే..
‘మహంగాయీ డాయన్ ఖాయె జాత్ హై’ గీతం..
ఈ గీతాన్ని మీరు మీ యొక్క కార్యక్రమాల లో ఎన్ని సార్లు వినిపించవలసి వచ్చేదో అనే సంగతి.
మిత్రులారా,
ద్రవ్యోల్బణం రేటు ఏ విధం గా 10 శాతాన్ని మించిపోయిందో మీరు తరచు గా చెప్పి వుంటారు.
అయితే, ప్రస్తుతం మా ప్రభుత్వ కాలం లో ద్రవ్యోల్బణం రేటు 2- 4 శాతం దగ్గర దగ్గర గా ఉండిపోయింది.
ఈ తేడా ఎప్పుడు కనపడుతుంది అంటే రాజకీయాల నుండి దూరం గా దేశీయ విధానాల కు ప్రాధాన్యాన్ని ఇచ్చినప్పుడే.
మిత్రులారా,
ఆదాయపు పన్ను పరం గా కూడాను ఇటువంటి పరిస్థితే చూడవచ్చును.
మధ్యతరగతి పన్ను రాయితీల కై నిరంతరం ఎలుగెత్తుతూవుండేది.
కానీ, రాయితీ పేరిట ఏమీ దొరికేది కాదు.
మా ప్రభుత్వం ఆదాయపు పన్ను మీద తగ్గింపు పరిమితి ని మొదట రెండున్నర లక్షల రూపాయల వరకు చేసింది.
మళ్లీ 5 లక్షల రూపాయల వరకు వార్షిక ఆదాయం కలిగివుండే వారికి పన్ను శ్లాబు ను 10 శాతం నుండి 5 శాతాని కి తగ్గించింది.
మరి ఈసారి అయితే ఏకంగా 5 లక్షల రూపాయల వరకు పన్ను విధించదగ్గ ఆదాయాన్ని పన్నుల వలయం లో నుండి వెలుపల కు తీసుకుపోయింది.
మిత్రులారా,
నేను జిడిపి వృద్ధి రేటు ను గురించి మాట్లాడానంటే మీరు ఇదివరకటి ప్రభుత్వాని కి మరియు ప్రస్తుత ప్రభుత్వాని కి ప్రాధాన్యతల పరం గా ఉన్న వ్యత్యాసాన్ని స్పష్టం గా గ్రహించ గలుగుతారు.
అటల్ గారి ప్రభుత్వం 8 శాతం జిడిపి వృద్ధి రేటు తో కూడిన ఆర్థిక వ్యవస్థ ను 2004వ సంవత్సరం లో యుపిఎ ప్రభుత్వాని కి అప్పగించిన సంగతి మీకు ఎరుకే.
అయితే, 2013-14లో యుపిఎ ప్రభుత్వం వీడుకోలు తీసుకొంటూవున్న వేళ జిడిపి వృద్ధి రేటు దాదాపు 5 శాతాని కి జారిపోయింది.
ఈ సవాలు ను 2014వ సంవత్సరం లో మేము మరొక్కమారు స్వీకరించాము.
మా ప్రభుత్వం దీని ని మరొక్కమారు 7-8 శాతాని కి చేర్చింది.
వారు వృద్ధి రేటు ను తగ్గించ గా, మేము మళ్ళీ దాని ని పెంచాం.
ఇది మా యొక్క ప్రాథమ్యం గా ఉంది.
మిత్రులారా,
ప్రపంచ రంగ స్థలం పైన భారతదేశం ఈ తరహా పరిస్థితి నే ఎదుర్కొంది.
21వ శతాబ్ధం భారతదేశాని ది అని మనం చదువుకొంటూ వచ్చాము.
కానీ, యుపిఎ ప్రభుత్వ హయాము లో జరిగింది ఏమిటి ?
2013వ సంవత్సరానికల్లా భారతదేశాన్ని ‘పెళుసైన 5 దేశాల’ జాబితా లోకి చేర్చివేయడమైంది.
ప్రస్తుతం ప్రభుత్వం యొక్క దృఢ నిశ్చయం మరియు 125 కోట్ల మంది దేశవాసుల కఠోర శ్రమ ల అండ తో భారతదేశం మరొక్క మారు ‘అత్యంత వేగం గా వృద్ధి చెందుతున్న ప్రధాన ఆర్థిక వ్యవస్థ’గా మారిపోయింది.
మిత్రులారా,
మునుపటి ప్రభుత్వం ‘వ్యాపారం చేయడం లో సౌలభ్యం’ స్థానాల విషయం లో దేశాని కి చెడ్డ పేరు ను తీసుకు రావడం లో ఏ ప్రయత్నాన్ని కూడాను వదలిపెట్టలేదు.
కాంగ్రెస్ సంస్కృతి పర్యవసానం గా భారతదేశం యొక్క స్థానం 2011వ సంవత్సరం లో 132వ స్థానం నుండి 2014వ సంవత్సరం లో 142వ స్థానాని కి పడిపోయింది.
ఆ కాలం లో వ్యాపారం కోసం సృష్టించ బడ్డటువంటి వాతావరణం ఎటువంటిదో కొంచెం ఊహించండి.
కానీ ఈ స్థానాల ను మెరుగుపరచి, దేశాన్ని 77వ అంచె కు చేర్చే కార్యాన్ని మా ప్రభుత్వం సాధించింది.
మిత్రులారా,
ఇదివరకటి ప్రభుత్వ హయాం లో వ్యాపారాన్ని చేయడం లో సౌలభ్యం తాలూకు దేశం యొక్క స్థానం క్షీణిస్తూపోయింది.
దీని కి కారణం భ్రష్టాచారాల యొక్క గ్రాఫ్ కూడా పైపైకి పోవడమే.
స్పెక్ట్రమ్ మొదలు జలాంతర్గామి వరకు, అలాగే బొగ్గు నుండి సిడబ్ల్యుజి వరకు ఏదీ కూడాను అవినీతి అంటుకోనిదంటూ లేనేలేదు.
ఆ కాలం లో సర్వోన్నత న్యాయస్థానం మొదలు సిఎజి వరకు గాని, లేదా ప్రసార మాధ్యమాలు గాని, ప్రతి ఒక్క చోటా ప్రభుత్వం లోని అవినీతి కి సంబంధించిన ఫైళ్లు తెరవబడుతూ వచ్చాయి.
ప్రస్తుతం పరిస్థితి ఎలా ఉంది అంటే, వ్యతిరేకించడం కోసమని ప్రతిపక్షం లోని మా సహచరులు ఒక సందేహపూరితమైనటువంటి పద్ధతి ప్రకారం న్యాయస్థానం గడప ను తొక్కుతున్నారు.
మరి అక్కడ వారికి చీవాట్లు, ప్రభుత్వానికి అభినందనలు దక్కుతున్నాయి.
ప్రభుత్వం యొక్క సంస్కృతి లో ఈ విధమైన సకారత్మకమైన పరివర్తన చోటుచేసుకొంది అంటే అది చోటు చేసుకొన్నది మా ప్రభుత్వ హయాము లో.
సోదరీమణులు మరియు సోదరులారా,
రాజకీయాల కు భిన్నం గా, ఏ విధం గా మా ప్రభుత్వ ప్రాథమ్యాలు భిన్నంగా ఉన్నాయో, ఎలాగ మా ప్రభుత్వం ఒక పథకం తో మరొక పథకాన్ని ముడి పెడుతూ ముందుకు పోతున్నామో, మరి వాటి తో వ్యవస్థ ఏ విధం గా సాఫీ గా, పారదర్శకం గా తీర్చిదిద్దబడుతోందో- ఈ విషయం లో మరొక్క ఉదాహరణ ను గురించి మీతో నేను కూలంకషంగా మాట్లాడ దలచాను.
నాలుగయిదు సంవత్సరాల క్రితం మేము ఎప్పుడయితే జన్ ధన్ యోజన ను ప్రారంభించామో అప్పుడు కొంత మంది దాని ని ఎలా గేలి చేశారో అనే విషయం మీకు గుర్తుండేవుంటుంది.
కొందరు అనే వారు ఏమని అంటే పేదల పేరిట బ్యాంకు ఖాతా ను తెరపించి మేము ఏ ఘనకార్యాన్ని సాధించాము అని.
ఎవరి వద్ద అయితే తినడానికి ఏమీ లేనప్పుడు- అటువంటి వారి చేత- బ్యాంకు లో ఖాతా ను తెరిపించి ఏమి చేస్తారు ?
అని అనడానికి కూడా ఎంతో మంది వెనుకాడ లేదు.
ఈ విధమైన మానసిక పరిస్థితి కారణం గా మన దేశం లో స్వాతంత్య్రం వచ్చి ఎన్నో ఏళ్ళు గడచిన తరువాత సైతం సగాని కి పైగా ప్రజలు బ్యాంకు ఖాతాలకైనా నోచుకొన్నది లేదు.
ఇవాళ మా ప్రభుత్వం యొక్క ప్రయాసల వల్ల దేశం లో 34 కోట్ల కు పైగా మంది యొక్క బ్యాంకు ఖాతా లు తెరవబడ్డాయి.
మిత్రులారా,
జన్ ధన్ ఖాతా లు తెరవబడ్డ తరువాత ఆ ఖాతాలను ఆధార్ సంఖ్య లతో మేము ముడిపెట్టాము.
సాధ్యమైనన్ని ఎక్కువ బ్యాంకు ఖాతాల ను మొబైల్ సంఖ్యల తో సైతం ముడిపెట్టేందుకు ప్రయత్నించాము.
ఇటు మేము బ్యాంకు ఖాతాల ను తెరుస్తూంటే, అటు ఆ బ్యాంకు ఖాతాల లోకి ప్రయోజనాల ను బదిలీ చేసేందుకు ఉద్దేశించినటువంటి ప్రభుత్వ పథకాల ను ఖండిచ సాగారు.
ఇదివరకు డబ్బు ను ఏ విధం గా బదిలీ చేసిందీ, మరి ఆ డబ్బు ను మధ్యలో ఎవరు మ్రింగివేసిందీ అనే వాస్తవాన్ని మీరు ఎరుగుదురు.
సోదరీమణులు మరియు సోదరులారా,
మేము ప్రతి ఒక్క పథకాన్ని జన్ ధన్ బ్యాంకు ఖాతాల తో ముడిపెట్టే ప్రయత్నం చేశాము.
ఈ రోజు న పరిస్థితి ఎలా ఉంది అంటే 425 కు పైగా పథకాల నిధులు లబ్దిదారుల యొక్క బ్యాంకు ఖతాల లోకి బదిలీ అవుతున్నాయి.
మా ప్రభుత్వ హయాము లో రమారమి 6 లక్షల కోట్ల రూపాయలు లాభితుల యొక్క బ్యాంకు ఖాతాల లోకి బదిలీ చేయబడ్డాయి.
మరి నేను సగర్వం గా చెప్పేది ఏమిటంటే ఇది వరకు 100 పైసలలో కేవలం 15 పైసలు లాభితుల కు అందేవి; కాగా ఇప్పుడు మొత్తం సొమ్ము లాభితుల కు అందుతోంది.
అవినీతి ని, ఇంకా నల్లధనాన్ని అదుపు చేయడం లో ప్రభుత్వ కృషి యొక్క ప్రభావాన్ని కూడా మీరు తెలుసుకోవాలి.
మిత్రులారా,
జన్ ధన్ ఖాతా లు, ఆధార్, ఇంకా బ్యాంకు ఖాతాల సంధానం ఫలితం గా కాగితాల లోని కల్పిత పేర్లు బయట పడటం మొదలైంది.
మీ సంస్థ లో అటువంటి వర్గాలు జీతం తీసుకొంటూ ఉన్నప్పటికీ- వాస్తవం లో ఆ తరహా వ్యక్తులు ఎవరూ లేకపోయినట్లయితే- ఏమి జరిగేది అన్నది ఒక్క సారి ఊహించండి ?
ఇప్పుడు అటువంటిది ఎన్నటి కీ జరుగనే జరుగదని హెచ్ఆర్ సిబ్బంది చెప్పవచ్చు.
కానీ మిత్రులారా, ఇదివరకటి ప్రభుత్వం సృష్టించిన వ్యవస్థ లో ఒకటి- రెండు కాదు 8 కోట్ల సంఖ్య లో ఆ తరహా నకిలీ పేర్లతో ప్రభుత్వం యొక్క లాభాలను బదిలీ చేయడం జరుగుతూవుండేది.
మిత్రులారా,
ప్రభుత్వం యొక్క ప్రయత్నాల కారణం గా ఒక లక్షా పది వేల కోట్ల రూపాయల కు పైగా అనర్హుల చేతుల లోకి వెళ్ళకుండా మిగిలిపోయాయి.
ఒక లక్షా పది వేల కోట్ల రూపాయలు ఆదా అయ్యాయని నేను చెబుతూ వున్నానంటే అంతే మొత్తం లో సొమ్ము ఇంతకు ముందు వేరే ఎక్కడి కో వెళ్తూవుండేదన్న సంగతి ని ఒకసారి ఊహించుకోండి.
ఏటికేడాది ఈ డబ్బులన్నీ అనర్హులైనటువంటి మధ్యవర్తుల చేతికి చిక్కుతూ పోయాయి.
అటువంటి లీకేజీలన్నింటినీ మా ప్రభుత్వం ఆపి వేసింది.
మిత్రులారా,
బ్యాంకు ఖాతా, డేటా, ఇంకా సాంకేతిక విజ్ఞానం..
వీటి యొక్క శక్తి ప్రపంచం లో అతి పెద్దదైన సంక్షేమ పథకాని కి ఆధారభూతం అయింది.
ఇవాళ దేశం లో సుమారు 50 కోట్ల మంది పేదల కు 5 లక్షల రూపాయల వరకు ఉచిత చికిత్సను అందించే ధ్యేయం తో ఏర్పాటైన ‘ఆయుష్మాన్ భారత్’ పథకం లో ఎటువంటి లీకేజి కి ఆస్కారమే లేదు.
చికిత్స కు అయ్యే మొత్తం అంతా నేరు గా ఆసుపత్రి ఖాతా లో జమ అవుతుంది.
లబ్దిదారుల కు ఆధార్ సంఖ్య లు ఉంటాయి.
మరి వారి ని 2015వ సంవత్సరం లో ప్రచురితమైన సామాజిక, ఆర్థిక సర్వేక్షణ ప్రాతిపదిక గా ఎంపిక చేయడం జరిగింది.
దాదాపు ప్రతి సంక్షేమ పథకాని కి ఈ పద్ధతి నే అనుసరించడం జరుగుతోంది.
దీని ద్వారా లీకేజీ తో పాటు నిజాయితీ రాహిత్యాన్ని కూడా నిరోధించడం జరుగుతోంది.
నిన్నటి రోజు న మా ప్రభుత్వం ‘ప్రధాన మంత్రి కిసాన్ సమ్మాన్ నిధి’ పథకాన్ని ప్రారంభించిన విషయం మీకందరికీ తెలుసును.
దేశం లోని ఇంచుమించు 12 కోట్ల రైతు కుటుంబాలకు చిన్న చిన్న అవసరాలను తీర్చడం కోసం ప్రభుత్వం సంవత్సర కాలం లోపల దాదాపు 75 వేల కోట్ల రూపాయల ను నేరు గా రైతుల బ్యాంకు ఖాతాల లోకి బదలాయించబోతోంది.
ఈ సొమ్ము తో వారు దాణా ను, విత్తనాల ను, పురుగు మందుల ను మరియు ఎరువుల ను కొనుగోలు చేయడం వంటి పనులను పూర్తి చేసుకోగలుగుతారు.
ఈ పథకం లో కూడా ఎటువంటి లీకేజీ కి తావు లేదు.
ఇప్పుడు ఆలోచించండి, ఎవరికైనా దాణా కుంభకోణాని కి పాల్పడాలని వుంటే అప్పుడు ఆ పని ని ఎలా చేయగలడు ?.
ఎందుకంటే, ఇప్పుడైతే నేరు గా మొబైల్ లో ఒక సందేశం వస్తుంది.
తాత్కాలిక ప్రాతిపదిక న బిల్లు పత్రాలను ఇచ్చేటటువంటి వ్యవస్థ ను మోదీ మొత్తానికే అంతరింపచేశాడు.
అందుకనే నా మీద కు దుర్భాషల ను అదే పని గా రువ్వుతున్నారు.
సోదరీమణులు మరియు సోదరులారా,
ఎవరెవరి దోపిడీ ని అయితే నేను అడ్డుకున్నానో వారు ఇవాళ రేపు నా మీద ఎక్కడ లేని ప్రేమ ను ఒలకబోస్తున్నారంటే ఆ విషయాన్ని నన్నడగకండి.
ఒకే వేదిక పైన గుమికూడి, నా మీద కు విసరుతున్నన్ని దుర్భాషల ను ఇదివరకు మరెవ్వరి పైన అయినా విసరి వుంటారో లేదో ఎరుగము మరి.
మిత్రులారా,
మోదీ పై దుర్భాషల ను రువ్వడం వారి యొక్క ప్రాథమ్యం గా ఉంది.
నేను ప్రాధాన్యం ఇచ్చేదల్లా నిజాయతీ గా ఉంటూ, కష్టించి పని చేసి పన్నులను చెల్లించే వారి పన్నురూప ధనం లో నుండి ప్రతి ఒక్క పైసా ను సరి అయిన విధం గా ఉపయోగించడమే.
ఇక్కడి ప్ర‌జల ధ‌నాన్ని జనానికి చెందినటువంటి డ‌బ్బు గా ప‌రిగ‌ణించ‌ని సంప్ర‌దాయమంటూ ఒక‌టి చాలా కాలం పాటు కొనసాగింద‌న్న‌ది మీకంద‌రి కీ కూడాను తెలిసినటువంటి విషయమే.
అది అలాగ జరగకపోయివుంటే గనక అప్పుడు వేలాది ప‌థ‌కాలు ద‌శాబ్దాల తరబడి అసంపూర్తి గా, అట‌క మీద‌ కు చేరుకొని ఉండిపోయేవే కాదు.
ఈ కార‌ణం గానే మా ప్ర‌భుత్వం, ప‌థ‌కాల లో జాప్యాన్ని ఒక అపరాధ పూర్వ‌క‌మైన‌ నిర్ల‌క్ష్యం కన్నా తక్కువది గా ప‌రిగ‌ణించదు.
గ‌తించిన ద‌శాబ్దుల లో ప‌ని ఏ విధం గా జ‌రిగిందీ, మ‌రి దాని యొక్క ప్ర‌భావం ప్ర‌జా జీవ‌నం పైన, ప‌న్ను చెల్లింపుదారుల డ‌బ్బు పైన ఏ విధంగా ప‌డిందో 2- 3 ఉదాహ‌ర‌ణ‌ల‌ ను నేను మీకు వివరిస్తాను.
మిత్రులారా,
యుపి లో బాణ్ సాగ‌ర్ అనే పేరు తో ఓ సాగు నీటి పారుద‌ల ప‌థ‌కమంటూ ఉండేది.
ఈ ప‌థ‌కం దాదాపు నాలుగు ద‌శాబ్దాల క్రితం మొద‌లైంది.
ఆ కాలం లో ఈ ప‌థ‌కం తాలూకు ప‌ని సుమారు గా 300 కోట్ల రూపాయ‌ల వ్య‌యం తో పూర్తి కాగ‌ల‌ద‌ని అంచ‌నా వేయ‌డ‌మైంది.
కానీ, ఈ ప‌థ‌కం అమలు లో జాప్యం జ‌రిగింది.
2014వ సంవ‌త్స‌రం లో మా ప్ర‌భుత్వం ఈ ప‌థ‌కాన్ని పునఃప్రారంభించింది.
అయితే, ప్రాజెక్టు వ్య‌యం 3,000 కోట్ల రూపాయ‌ల‌ కు పెరిగిపోయింది.
ఈ ప‌థ‌కాల‌ ను అమ‌లు చేయ‌కుండా ఇదివ‌ర‌క‌టి ప్ర‌భుత్వాల‌ ను ఎవ‌రూ ఆపివేసింది లేదు.
ఈ 300 కోట్ల రూపాయ‌ల విలువైన ప‌థ‌కాని కి నిధుల కొర‌త ఉండేది అంటే నేను న‌మ్మ‌ను.
నిజాని కి ప‌ని ని పూర్తి చేయాల‌ని ఒక ఇచ్ఛ అనేది లేకుండా పోయింది.
ప‌ని ని ఆల‌స్యం చేయాల‌న్న ఆలోచ‌న ఉండింది.
ఇందులో వారు కోల్పోతోందంటూ ఏముందిలే అన్న ధోరణి ఉండేది.
మ‌రొక ఆన‌క‌ట్ట ప‌థ‌కం ఉంది.
అదే ఝార్‌ఖండ్ లో మండ‌ల్ ఆన‌క‌ట్ట‌.
ఇది కూడా గ‌డ‌చిన నాలుగు ద‌శాబ్దాలు గా అసంపూర్తి గా ఉండిపోయింది.
ఈ ప‌థ‌కాన్ని ప్రారంభించిన‌ప్పుడు దీని వ్య‌యం 30 కోట్ల రూపాయ‌లు.
ప్ర‌స్తుతం ఈ ఆన‌క‌ట్ట నిర్మాణ పనులను ఇంచుమించు గా 2400 కోట్ల రూపాయ‌ల వ్య‌యం తో పూర్తి చేయ‌డం జ‌రుగుతోంది.
అంటే దీనికి అర్థం అసంపూర్తి గా ఉన్న‌టువంటి ఒక ప‌థ‌కం తాలూకు 80 రెట్ల వ్య‌య భారాన్ని నిజాయ‌తీప‌రులైన ప‌న్నుచెల్లింపుదారులు భ‌రిస్తున్నార‌న్న మాట.
సోద‌రీమ‌ణులు మ‌రియు సోద‌రులారా,
కుంభ‌కోణాల వార్త‌ల‌ ను విన‌డం తోనే, మీరు అప్ర‌మత్తం గా ఉండ‌టానికి అల‌వాటు ప‌డిపోయారు.
మంచిదే.
కానీ జాప్యం కార‌ణం గా వేల‌ కొద్దీ ప్రాజెక్టుల నిర్మాణ ప‌నులు పూర్తి కావ‌డం లో జాప్యం కార‌ణం గా మీ వంటి నిజాయతీప‌రులైన ప‌న్ను చెల్లింపుదారుల యొక్క డ‌బ్బు వృథా గా పోతుంటే, ఆ విషయం పట్టింది ఎవరికి ?
ప‌న్ను చెల్లింపుదారుల యొక్క ధ‌నం ప‌ట్ల శ్ర‌ద్ధ వ‌హించ‌డం మా ప్ర‌భుత్వ ప్రాథమ్యం గా ఉంది.
కాబ‌ట్టి ప్ర‌భుత్వ వ్య‌వ‌స్థ లో జాప్యాల సంస్కృతి కి స్వ‌స్తి చెప్ప‌డం కోసం నేను తొలి రోజు నుండే ప్ర‌య‌త్నం చేస్తూవచ్చాను.
ప్ర‌తి ఒక్క రాష్ట్రాని కి చెందిన ప్ర‌ధాన కార్య‌ద‌ర్శి తో, ప్ర‌తి ఒక్క మంత్రిత్వ శాఖ కార్య‌ద‌ర్శి తో నేను మాట్లాడాను.
ఏ ప్రాజెక్టు విష‌యం లోను ఎట్టి ప‌రిస్థితుల లో ఎటువంటి జాప్యమూ ఉండ‌కుండా చూసేందుకే ఇలా చేశాను.
మిత్రులారా, 12 ల‌క్ష‌ల కోట్ల‌ రూపాయల కు పైగా విలువైన పాత ప‌థ‌కాల‌ ను నేను స్వ‌యం గా స‌మీక్షించాను.
మిత్రులారా,
‘ప్ర‌గ‌తి’ (PRAGATI) మాధ్య‌మం ద్వారా స‌మీక్ష జ‌రిగిన‌టువంటి ప‌థ‌కాల లో చాలా వ‌ర‌కు ప‌థ‌కాలు భార‌త‌దేశం లోని తూర్పు ప్రాంతాని కి మ‌రియు ఈశాన్య ప్రాంతాని కి చెందిన‌ పథకాలు.
ఇది మా ప్ర‌భుత్వాని కి ఒక ప్ర‌ధాన ప్రాథమ్యం గా ఉండింది.
మా యొక్క ‘స‌బ్‌కా సాథ్ స‌బ్‌కా వికాస్‌’ సూత్రం లో ఒక ప్ర‌ధాన మైన అంశం ఏది అంటే అది భార‌త‌దేశం లోని తూర్పు ప్రాంతాల‌ ను ‘న్యూ ఇండియా’కు ఒక వృద్ధి చోద‌క శ‌క్తి గా మ‌ల‌చడమే.
ద‌శాబ్దాల అనంత‌రం మొట్టమొద‌టి సారి గా భార‌త‌దేశం లోని ఈశాన్య ప్రాంతాలు మ‌రియు తూర్పు ప్రాంతాలు రైలుమార్గాల తో సంధానం కావడం గురించిన వార్తా కథనాల ను మీరు అందించే వుంటారు.
మొట్టమొదటి సారి గా ఆయా ప్రాంతాల లో విమానాశ్రయాల ను నిర్మించడం జరుగుతోంది.
అలాగే, ఆయా ప్రాంతాలకు విద్యుత్తు ను కూడా సరఫరా చేయడం జరుగుతోంది.
మిత్రులారా,
స‌మాజం లో లేదా దేశంలో ఏదో ఒక కార‌ణం తో ఉపేక్షకు గురి అయ్యామన్న భావ‌న‌ కమ్మేసిన ప్ర‌తి ఒక్క వ‌ర్గం చెంత‌ కు చేరుకోవాల‌ని, మ‌రి వారి చింతలను దూరం చేయాల‌ని మేము శాయశక్తుల పాటుపడుతున్నాము.
అది జ‌న‌ర‌ల్ కేట‌గిరీ లోని పేద‌ల‌ కు 10 శాతం రిజ‌ర్వేశన్ ను క‌ల్పించే నిర్ణ‌యం కావ‌చ్చు, లేదా శ్రామికుల కు పింఛ‌ను ను అందించేట‌టువంటి చ‌రిత్రాత్మ‌క‌మైన ప‌థ‌కం కావ‌చ్చు, లేదా సంచార స‌ముదాయాని కి ఉద్దేశించిన‌టువంటి ఒక సంక్షేమ అభివృద్ధి మండ‌లి ఏర్పాటు తాలూకు నిర్ణ‌యం కావ‌చ్చు, లేదా దేశం లోని మ‌త్స్య‌కార కుటుంబాల కోసం ఒక ప్ర‌త్యేక విభాగాన్ని ఏర్పాటు చేయడం కావ‌చ్చు..
మేము ‘స‌బ్‌కా సాథ్, స‌బ్‌కా వికాస్’ సూత్రం ప్రాతిప‌దిక న కృషి చేస్తున్నాము.
దేశం లోని ప్ర‌తి ఒక్క వ్య‌క్తి చెంతకు, ప్ర‌తి ఒక్క వ‌ర్గం వద్దకు, ప్ర‌తి ఒక్క మూల కు చేరుకొని వికాసం మరియు విశ్వాసం యొక్క ప్రకాశాన్ని చేర్చాలన్న మా ప్రాథమ్యమే ‘న్యూ ఇండియా’ యొక్క నూత‌న ఆత్మవిశ్వాసాని కి ఒక మూల కార‌ణం అవుతోంది.
ఈ ఆత్మవిశ్వాసం తో, నేను మీ యొక్క అభిమాన పాత్ర‌మైన‌టువంటి అంశం..
అదే ఉపాధి క‌ల్ప‌న ను గురించి..
మీతో మాట్లాడ‌ ద‌ల‌చుకొన్నాను.
2014వ సంవ‌త్స‌రం నాటి నుండి నెట్ వ‌ర్క్ 18 లో ఎవ‌రూ ఉద్యోగాన్ని సంపాదించుకోలేద‌న్న సంగ‌తి ని నాతో చెప్పారు.
రాహుల్ గారు, ఈ స‌మాచారం స‌రి అయిందే కదూ ?
ఆందోళన చెందకండి.
నేను ఈ ప్ర‌శ్న‌ కు స‌మాధానాన్ని ఇచ్చే ప్ర‌య‌త్నాన్ని చేస్తాను.
సోద‌రీమ‌ణులు మ‌రియు సోద‌రులారా,
కాస్త ఆలోచించండి.
భార‌త‌దేశం ప్ర‌పంచం లో అత్యంత వేగం గా వృద్ధి చెందుతున్న‌టువంటి ఆర్థిక వ్య‌వ‌స్థ గా మారింది అంటే ఉద్యోగావ‌కాశాల‌ ను క‌ల్పించ‌కుండానే ఇది సాధ్య‌పడింది అని అంటారా ?
దేశం లో ఎఫ్‌డిఐ ఇదివ‌ర‌కు ఎన్న‌డూ లేనంత‌ అధిక స్థాయి లో ఉంది అంటే ఇది ఉద్యోగాల‌ ను ఇవ్వ‌కుండానే సాధ్య‌పడిందంటారా?
భార‌త‌దేశం శ‌ర‌వేగం గా పేద‌రిక నిర్మూల‌న కు నిల‌యం గా ఎదుగుతోంది అని అనేక అంత‌ర్జాతీయ వార్తా క‌థ‌నాలు వెలువడుతున్నాయి అంటే ఉద్యోగాలు లేకుండా ప్ర‌జ‌లు పేద‌రికం లో నుండి బ‌య‌ట‌కు వ‌స్తుండ‌టమనేది సాధ్య‌ం అయ్యే ప‌నేనా ?
ఒక‌సారి దీని గురించి ఆలోచించండి.
ర‌హ‌దారుల నిర్మాణ ప‌నులు, రైలు మార్గాల యొక్క విస్త‌ర‌ణ‌, ఇదివ‌ర‌క‌టి తో పోలిస్తే అనేక రెట్లు వేగం గా జ‌రుగుతూ ఉన్న‌ప్పుడు ఉద్యోగాలు సృష్టించ‌బ‌డ‌లేద‌న‌డం సాధ్య‌మేనా.
పేద‌ల కోసం ల‌క్ష‌లాది గృహాల‌ ను నిర్మిస్తూ ఉన్న‌ప్పుడు, కొత్త వంతెన‌ లు, ఆన‌క‌ట్ట‌ లు, విమానాశ్ర‌యా లు, మరి అలాగే ఇత‌ర మౌలిక స‌దుపాయాల సంబంధిత ప‌థ‌కాలు రికార్డు కాలం లో పూర్తి అవుతూ ఉన్న‌ప్పుడు, ప‌ర్య‌ట‌న రంగం లో పెట్టుబ‌డి పెరుగుతూ ఉన్న‌ప్పుడు- ఉద్యోగాల క‌ల్ప‌న ర‌హితం గా ఇవి అన్నీ చోటుచేసుకొంటున్న‌ట్లేనా ?
మీరు మీ చుట్టుప‌క్క‌ల వైద్యులు, ఇంజినీర్లు మ‌రియు చార్ట‌ర్డ్ అకౌంటెంట్ లు పురోగ‌తి ని సాధించ‌డాన్ని చూస్తూ ఉంటారు.
ఆదాయ‌పు ప‌న్ను విభాగం గ‌ణాంకాల ప్ర‌కారం గ‌డ‌చిన నాలుగు ఆర్థిక సంవ‌త్స‌రాల‌ లో 6 ల‌క్ష‌ల మంది వృత్తి నిపుణులు వ్య‌వ‌స్థ లోకి వ‌చ్చి చేరారు.
ఈ వృత్తి నిపుణుల‌ లో ప్ర‌తి ఒక్క‌రి కీ స‌హాయ‌క సిబ్బంది కూడా అవ‌స‌రం అవుతారు.
అటువంటి ప‌రిస్థితుల‌ లో ఈ వృత్తి నిపుణులు గ‌త నాలుగు సంవ‌త్స‌రాల కాలం లో ల‌క్ష‌ల మంది కి ఉద్యోగాలు ఇచ్చి వుంటార‌ని మ‌నం అంచ‌నా వేయ‌గ‌లుగుతాము.
ఇదే కాదు, ర‌హ‌దారుల పైన ప‌రుగు పెడుతున్న కార్లు ఒక భిన్న‌మైన చిత్రాన్ని చిత్రిస్తున్నాయి.
ఎవ‌రో నాతో చెప్పారు..
మీ యొక్క నోయెడా లోని ఫిలిం సిటీ లో ఇది వ‌ర‌కు చాలా ఖాళీ జాగా లు ఉండేవని; ఇప్పుడేమో వాహ‌నాల ను నిలిపి వుంచ‌డం కోసమ‌యినా ఏ జాగా ఖాళీ గా లేదు అనీనూ.
నేను చెప్పదలచింది ఏమిటి అంటే గ‌త 5 సంవ‌త్స‌రాల‌ కు పైగా కాలం లో ర‌వాణా రంగం లో ఒక గొప్ప కదలిక వ‌చ్చింది.
సుమారు ఏడున్న‌ర ల‌క్ష‌ల వాణిజ్య వాహ‌నాలు కింద‌టి ఏడాది విక్రయమయ్యాయి.
ఎటువంటి ఉద్యోగ క‌ల్ప‌న కు తావు లేకుండానే అన్ని వాణిజ్య వాహ‌నాలు అమ్ముడవటం జ‌రిగే ప‌నేనంటారా ?
‘ప్ర‌ధాన మంత్రి ముద్ర యోజ‌న’నే తీసుకోండి.
ఈ విష‌యం లో ప్ర‌సార మాధ్య‌మాల లో స్ఫూర్తిదాయ‌క‌మైన గాథ‌లు రావడాన్ని నేను చూశాను.
ల‌బ్దిదారుల‌ లో అనేక మంది తో నేను భేటీ అయ్యాను; వారు వినిపించినటువంటి విజ‌య గాథ‌ల ను నేను ఆలకించాను.
వారు ఏ విధం గా రుణాలు తీసుకొని వ్యాపారాల ను మొద‌లు పెట్టిందీ, మ‌రి వారు ఏ విధంగా డ‌జ‌న్ ల కొద్దీ ఉద్యోగాల‌ ను క‌ల్పించిందీ నాతో చెప్పారు.
మిత్రులారా,
ఈ ప‌థ‌కం లో భాగం గా 15 కోట్ల మంది కి పైగా న‌వ పారిశ్రామికుల కు 7 ల‌క్ష‌ల కోట్ల రూపాయ‌ల‌ కు పైగా రుణాల‌ ను ఇవ్వ‌డ‌మైంది.
వారి లో నాలుగు కోట్ల మంది కి పైగా యువ న‌వ పారిశ్రామికులు మొట్ట‌మొద‌టి సారి గా వారి యొక్క వ్యాపారాల కోసం రుణాన్ని స్వీక‌రించార‌ని తెలుసుకొంటే మీరు ఆశ్చ‌ర్య‌ చ‌కితులు అవుతారు.
అంత ఎక్కువ సంఖ్య లో చిన్న, న‌వ పారిశ్రామికు ల‌కు రుణాలు ఇవ్వ‌డం, ప్ర‌జ‌ల కు ఉద్యోగాలు రాక‌పోవ‌డం అనేది సాధ్య‌మేనంటారా ?
మిత్రులారా,
ఉద్యోగ క‌ల్ప‌న విష‌యం లో ఇపిఎఫ్ఒ నుండి స‌మ‌గ్ర స‌మాచారాన్ని ప్ర‌భుత్వం కూడా అందుకుంటుంది.
ఇపిఎఫ్ఒ కు సంబంధించినంత వ‌ర‌కు కోట్లాది ప్ర‌జ‌ల వ‌ద్ద నుండి కొంత సొమ్ము ను మిన‌హాయించి, ఈ విధ‌మైన వాటా సొమ్ము ను ఒక చోట ఏకీకృతం చేయ‌డం జ‌రుగుతోంది.
ఈ విధం గా మేము సంఖ్య‌ల‌ ను స‌మీక‌రిస్తాము.
ఏ వేయి మందినో లేక 10 వేల మంది నో స‌ర్వేక్ష‌ణ చేసిన త‌రువాత గ‌ణాంకాల‌ ను సేక‌రిస్తున్నాము అని కాదు దీని భావం.
2017వ సంవ‌త్స‌రం సెప్టెంబ‌రు మ‌రియు 2018వ సంవ‌త్స‌రం న‌వంబ‌రు మ‌ధ్య కాలం లో సుమారు 5 ల‌క్ష‌ల మంది చందాదారులు ప్ర‌తి నెలా ఇపిఎఫ్ఒ కు జోడించ‌బ‌డ్డారు.
ఇదే విధం గా ప్ర‌తి నెలా దాదాపు 10 నుండి 11 ల‌క్ష‌ల మంది చందాదారుల‌ ను ఉద్యోగుల రాజ్య బీమా సంస్థ (ఇఎస్ఐసి)కి జత చేయ‌డం జ‌రిగింది.
ఇపిఎఫ్ఒ గ‌ణాంకాల‌ లో 50 శాతం వ‌ర‌కు అతి వ్యాప్తి ఉంద‌నుకొన్న‌ప్ప‌టి కీ కూడా, ప్ర‌తి నెలా దాదాపు 10 ల‌క్ష‌ల మంది సాంప్ర‌దాయ‌క శ్రామిక శ‌క్తి లో చేరారు.
అంటే ఇది ప్ర‌తి ఒక్క సంవ‌త్స‌రాని కి ఒక కోటి 20 ల‌క్ష‌ల ఉద్యోగాలు గా లెక్క‌ కు వ‌స్తుంది.
మిత్రులారా,
గ‌డ‌చిన నాలుగు సంవత్సరాల కాలం లో విదేశీ యాత్రికుల సంఖ్య లో 45 శాతం చారిత్ర‌క వృద్ధి చోటు చేసుకొంది.
ప‌ర్య‌ట‌న రంగం లో విదేశీ మార‌క ద్ర‌వ్య ఆర్జ‌న కూడా గ‌డ‌చిన నాలుగు సంవ‌త్స‌రాల‌ లో 50 శాతం మేర వృద్ధి చెందింది.
దీని కి తోడు భార‌త‌దేశం లోని విమాన‌యాన రంగం లో చ‌రిత్రాత్మ‌క‌మైన పెరుగుద‌ల న‌మోదు అయింది.
గ‌డ‌చిన సంవ‌త్స‌రం లో 10 కోట్ల మంది కి పైగా ప్ర‌జ‌లు ఆకాశ మార్గాన ప్ర‌యాణించారు.
ఈ అంశాలు ఉద్యోగ అవ‌కాశాల ను క‌ల్పించ లేదా ?
ఈ సంఖ్య‌లు స్ప‌ష్టం గా తెలియ‌ జేస్తున్న‌ది ఏమిటంటే దేశం లోని ప్ర‌తి ఒక్క రంగం లో ఉద్యోగ అవ‌కాశాలు వెలిశాయి అని, మ‌రి ప్ర‌జ‌ల కు నౌక‌రీలు దొరికాయి అనీనూ.
మోదీ చెబుతున్న‌ది న‌మ్మాల‌ని ఎక్కువ మంది భావించ‌డం లేదేమో ?
కానీ ఒక్క‌టి గుర్తు పెట్టుకోండి.
ప‌శ్చిమ బెంగాల్ ప్ర‌భుత్వం 2012వ సంవ‌త్స‌రం నుండి 2016వ సంవ‌త్స‌రం మ‌ధ్య కాలం లో 68 ల‌క్ష‌ల ఉద్యోగాల‌ ను సృష్టించిన‌ట్లు, అలాగే గ‌త సంవ‌త్స‌రం 9 ల‌క్ష‌ల ఉద్యోగాల‌ ను సృష్టించిన‌ట్లు చెబుతోంది.
క‌ర్నాట‌క ప్ర‌భుత్వం గ‌డ‌చిన అయిదేళ్ళ లో రాష్ట్రం లో 53 ల‌క్ష‌ల ఉద్యోగాల‌ ను ఇచ్చినట్లు చెబుతోంది.
ప‌శ్చిమ బెంగాల్‌ లోను, క‌ర్నాట‌క లోను ఉద్యోగాల‌ కు అవ‌కాశాలు ఉన్నాయి కానీ, భార‌తదేశం లో మాత్రం ఆ అవకాశాలు లేకపోవడం సంభవమేనా ?
మిత్రులారా,
దేశం లోప‌ల ఉద్యోగ క‌ల్ప‌న అంశం లో చేయ‌వ‌ల‌సింది ఇప్పటికీ ఇంకా ఎంతో వుంది అన్న సంగ‌తి ని నేను న‌మ్ముతాను.
కానీ, ఏ దిశ లో మరి ఎంత వేగంగా మనం ముందుకు పోతున్న‌ామో, దీనిని పట్టి చూస్తే కొలువుల అంశం లో భార‌త‌దేశం యావత్తు ప్ర‌పంచం ఎదుట ఒక ఉదాహ‌ర‌ణ గా మొలకెత్తుతుంద‌ని నాకు పూర్తి విశ్వాసం ఉంది.
మిత్రులారా,
ఈ ‘న్యూ ఇండియా’ను ఆవిష్క‌రించ‌డం లో, మ‌రి అలాగే దాని ని సశక్తీకరించడం లో ప్ర‌సార మాధ్య‌మాల భూమిక, మీ అందరి పాత్ర లు ఎంతో కీల‌క‌మైనవి.
ప్ర‌భుత్వం యొక్క మ‌రియు వ్య‌వ‌స్థ యొక్క లోటుపాటుల ను వెలికి తీసుకు రావడం మీ యొక్క స్వాభావిక‌మైన హ‌క్కు.
కానీ, దేశం లో స‌కారాత్మ‌క‌ వాతావరణాన్ని మరియు సాధికారిత ను కల్పించడం కూడా మీ అందరి యొక్క బాధ్యత లే.
మీ యొక్క స‌కారాత్మ‌క‌మైన భూమిక ను ఒక బాధ్య‌తాయుత‌మైన రీతి లో పోషిస్తున్నందుకు మీకు నేను ధ‌న్య‌వాదాలు తెలుపుతున్నాను.
మీరు సామాజాని కి మ‌రియు వ్య‌వ‌స్థ‌ కు సంబంధించిన సంస్క‌ర‌ణ‌ల ప‌రం గా ప్ర‌జా చైత‌న్యాన్ని ప‌రిపూర్ణమైన‌టువంటి చిత్త‌శుద్ధి తో పెంపొందింప చేశారు.
‘న్యూ ఇండియా’ ఆవిర్భావం లో మీ పాత్ర మరింత బ‌ల‌వ‌త్త‌రం గా, మరింత సాధికార పూర్వ‌కం గా ఉంటుంద‌ని నేను విశ్వ‌సిస్తున్నాను.
చివ‌ర‌ గా, ఈ శిఖ‌ర స‌మ్మేళ‌నాన్ని నిర్వ‌హించినందుకు మ‌రియు ఇక్క‌డి కి నన్ను ఆహ్వానించినందుకు మీ అంద‌రి కీ ధ‌న్య‌వాదాలు.
అనేకానేక ధ‌న్య‌వాదాలు.
*****
