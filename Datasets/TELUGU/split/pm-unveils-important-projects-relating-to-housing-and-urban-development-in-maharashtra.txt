ప్ర‌ధాన మంత్రి శ్రీ న‌రేంద్ర మోదీ నేడు మ‌హారాష్ట్ర సందర్శన లో భాగంగా గృహ నిర్మాణానికి మరియు ప‌ట్ట‌ణ రవాణా కు సంబంధించిన ముఖ్య‌మైన ప‌థ‌కాల‌ను ఆవిష్క‌రించారు.
కల్యాణ్ లో ఒక జ‌న స‌భ లో ప్ర‌ధాన మంత్రి పాల్గొని రెండు ముఖ్య‌మైన మెట్రో కారిడోర్ ల‌కు శంకు స్థాప‌న చేశారు.
వీటి లో ఠాణే-భివండీ-కల్యాణ్ మెట్రో తో పాటు ద‌హిసార్-మీరా-భాయన్దర్ మెట్రో ఉన్నాయి.
ఈ రెండు కారిడోర్ లు ఒక‌సారి నిర్మాణం అయ్యాయంటే గనక ఆయా ప్రాంతాలలో ప్ర‌జా ర‌వాణా ను ఎంతో సౌక‌ర్య‌వంతం గా మార్చివేయగలుగుతాయి.
అలాగే కల్యాణ్ లో ప్ర‌ధాన మంత్రి ఆవాస్ యోజ‌న లో భాగంగా ఇడ‌బ్ల్యుఎస్ మ‌రియు ఎల్ఐజి గృహ నిర్మాణ ప‌థ‌కం తాలూకు 90,000 ఇళ్ళ‌ ను కూడా ఆయ‌న ప్రారంభించారు.
కల్యాణ్ లో ఈ రోజు న శంకు స్థాప‌న జ‌రిగిన ప‌థ‌కాల మొత్తం విలువ దాదాపు గా 33,000 కోట్ల రూపాయ‌ల వ‌ర‌కు ఉంటుంది.
పుణే లో పుణే మెట్రో 3వ ద‌శ‌ కు ప్ర‌ధాన మంత్రి శంకు స్థాప‌న చేశారు.
కల్యాణ్ లో స‌భికుల‌ను ఉద్దేశించి ప్ర‌ధాన మంత్రి ప్ర‌సంగిస్తూ, మౌలిక స‌దుపాయాలు, ఇంకా ప్ర‌జా ర‌వాణా వికాసం యొక్క గ‌తి ని కేంద్ర ప్ర‌భుత్వం ఏ మేర‌కు శీఘ్ర‌త‌రం చేసిందీ ప్ర‌ముఖం గా ప్ర‌స్తావించారు.
2022 వ సంవ‌త్స‌రం క‌ల్లా ‘‘అంద‌రికీ గృహ నిర్మాణా’’న్ని క‌ల్పించాల‌న్న‌దే కేంద్ర ప్ర‌భుత్వ దార్శనికత అని ఆయ‌న పున‌రుద్ఘాటించారు.
పుణే లో స‌భికుల‌ను ఉద్దేశించి ఆయ‌న ప్ర‌సంగిస్తూ, సంధాన సంబంధిత మౌలిక స‌దుపాయాల‌ కు ప్ర‌భుత్వం పెద్ద పీట వేస్తోంద‌ని చెప్పారు.
త‌దుప‌రి త‌రానికి చెందిన మౌలిక స‌దుపాయాల క‌ల్ప‌న తో పాటు రవాణా రంగం ఏకీక‌ర‌ణ పైన కూడా శ్ర‌ద్ధ వ‌హిస్తున్నట్టు తెలిపారు.
స్టార్ట్-అప్ ఇండియా, ఇంకా అట‌ల్ ఇన‌వేశ‌న్ మిశ‌న్ ల ద్వారా భార‌త‌దేశం సాంకేతిక విజ్ఞాన కేంద్రం గా ఆవిర్భ‌విస్తోంద‌ని ఆయ‌న వివరించారు.
**
