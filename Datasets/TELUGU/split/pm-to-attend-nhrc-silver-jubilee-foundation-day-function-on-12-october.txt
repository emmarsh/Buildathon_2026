ప్ర‌ధాన మంత్రి శ్రీ న‌రేంద్ర మోదీ అక్టోబ‌రు 12 వ తేదీ న న్యూ ఢిల్లీ లో జ‌రిగే జాతీయ మాన‌వ హ‌క్కుల సంఘం (ఎన్‌హెచ్ఆర్‌సి) స్థాప‌క దినం యొక్క ర‌జ‌తోత్స‌వానికి హాజ‌రు కానున్నారు.
ప్ర‌ధాన మంత్రి ఈ సంద‌ర్భంగా ఒక త‌పాలా బిళ్ళ ను మ‌రియు ప్ర‌త్యేక క‌వ‌ర్ ను విడుదల చేస్తారు.
అలాగే, ఎన్‌హెచ్ఆర్‌సి వెబ్‌సైట్ యొక్క కొత్త రూపాంతరాన్ని కూడా ఆయ‌న ప్రారంభిస్తారు.
ఈ వెబ్‌సైట్ మ‌రిన్ని సౌల‌భ్యాల‌ తో కూడుకొని ఉండ‌డంతో పాటు ప్ర‌త్యేక అవ‌స‌రాలు క‌లిగినటువంటి వ్య‌క్తుల‌ కు వాటిని తీర్చ‌గ‌లిగేది గా కూడా ఉంటుంది.
ప్ర‌ధాన మంత్రి ఈ కార్య‌క్ర‌మం లో స‌భికుల‌ను ఉద్దేశించి ప్ర‌సంగిస్తారు.
***
