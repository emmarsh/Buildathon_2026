అంత‌ర్జాతీయ విమాన ర‌వాణా నుంచి అందే ఆదాయంపై ప‌న్నును రెండు సార్లు విధించే విధానాన్ని నివారించేందుకు భార‌త‌దేశం, మాల్దీవుల‌కు మ‌ధ్య ఒక‌ ఒప్పందంపై సంత‌కాలు చేసే ప్ర‌తిపాద‌న‌కు కేంద్ర మంత్రిమండ‌లి ఆమోదం తెలిపింది.
కేంద్ర మంత్రివ‌ర్గ స‌మావేశానికి ప్ర‌ధాన మంత్రి శ్రీ న‌రేంద్ర మోదీ అధ్య‌క్ష‌త వ‌హించారు.
ఈ ఒప్పందం రెండు సార్లు ప‌న్ను చెల్లించే ప‌ద్ధ‌తి నుంచి భార‌త‌దేశం, మాల్దీవుల‌కు చెందిన విమాన సంస్థ‌లకు ఉప‌శ‌మ‌నాన్ని ప్ర‌సాదిస్తుంది.
భార‌త‌దేశానికి చెందిన విమాన సంస్థ అంత‌ర్జాతీయ గ‌గ‌న‌ త‌ల‌ రాక‌పోక‌ల‌లో పాల్గొని త‌ద్వారా సంపాదించిన ఆదాయంపై మాల్దీవులలో ప‌న్ను చెల్లించ‌కుండా మిన‌హాయింపును పొంద‌గ‌లుగుతుంది.
ఇలాగే, మాల్దీవుల‌కు చెందిన విమాన సంస్థ పొందే ఆదాయంపైన కూడా భార‌తదేశంలో ప‌న్ను చెల్లించ‌కుండా మిన‌హాయింపు వ‌ర్తిస్తుంది.
ఒప్పందంలో భాగంగా, అంత‌ర్జాతీయ గ‌గ‌న‌ త‌ల‌ రాక‌పోక‌లలో పాల్గొన‌డం ద్వారా విమానం ఆర్జించే లాభాల‌పై ఒక దేశంలో మాత్ర‌మే ప‌న్ను వ‌సూలు చేస్తారు.
త‌ద‌నుగుణంగా..
ఆయా విమాన సంస్థ‌లు ఏ దేశానికి చెందిన‌వో ఆ దేశానికి ప‌న్ను విధించే హ‌క్కును ప్ర‌సాదిస్తారు.
ఈ ఒప్పందం భార‌త‌దేశం, మ‌రియు మాల్దీవుల‌లో విమాన సంస్థ‌ల‌కు ప‌న్ను ప‌రంగా ఒక నిశ్చ‌య స్థితిని క‌ల్పిస్తుంది.
అంతే కాకుండా, ఒప్పంద‌పుఅమ‌లు, ఒప్పందానికి సంబంధించిన‌ అర్థ నిర్ణ‌యం చేయ‌డంలో త‌లెత్తే ఏవైనా సందేహాల‌ను గాని, లేదా ఎదుర‌య్యే సంక‌టాల‌ను గాని ప‌రిష్క‌రించ‌డానికి ఒక ప‌ర‌స్ప‌ర అంగీకార విధానం కూడా ఈ ఒప్పందంలో ఒక భాగంగా ఉంటుంది.
***
