గౌరవనీయులైన డాక్టర్‌ ఏంజెలా మెర్కెల్‌!
బెంగళూరులో మళ్లీ మిమ్మల్ని కలుసుకోవడం నాకెంతో సంతోషదాయకంగా ఉంది.
ఈ భారత- జర్మనీ శిఖరాగ్ర సదస్సుకు మీకిదే స్వాగతం.
జర్మనీలోని హానోవర్‌ సిటీ, హానోవర్‌ మెసేల్లో గత ఏప్రిల్‌లో నేను జరిపిన పర్యటన ఈ సందర్భంగా నాకు గుర్తుకు వస్తోంది.
భారత్‌లోని 15 రాష్ట్రాల ప్రతినిధులు, వందలాది కంపెనీల సీఈవోలు ఆ పర్యటనలో పాల్గొన్నారు.
తయారీ రంగంలో మా వ్యూహాన్ని, ప్రణాళికను తీర్చిదిద్దుకోవడంలో హానోవర్‌ మెసే పర్యటన ఎంతో ఉపయోగపడుతుంది.
భారత్‌ను ప్రపంచ తయారీ కేంద్రంగా రూపొందించే మార్గంలో ఉన్న తరుణంలో ఇది మాకు ఎంతో ముఖ్యంగా మారనుంది.
డాక్టర్‌ మెర్కెల్‌, స్నేహితులారా!
భారత- జర్మనీ సంయుక్త ఆర్థిక భాగస్వామ్యంలో ఎంతో శక్తి ఉంది.
భారత్‌లో పెట్టుబడులు పెడుతున్న ప్రపంచ దేశాల్లో జర్మనీ 7వ స్థానంలో ఉంది.
ఇప్పటికే భారత్‌లో దాదాపు 600 భారత- జర్మనీ సంయుక్త భాగస్వామ్యాలు కొనసాగుతున్నాయి.
అ యితే ప్రస్తుతానికి మన ఆర్థిక భాగస్వామ్యం ఉండాల్సిన దానికన్నా తక్కువగా ఉంది.
జర్మనీ పటిష్ఠంగా ఉన్న రంగాల్లో అభివృద్ధి సాధించాలని మేమెంతో కోరుకుంటున్నాం.
ఇందుకు అనువైన వాతావరణాన్ని కల్పించడానికి మేమెంతో కృషిచేస్తున్నాం.
మిత్రులారా!
ఈ అంతర్జాతీయ ఆర్థిక మాంద్య సమయంలో పెట్టుబడులకు ఎంతో అద్భుతమైన ప్రదేశంగా భారత్‌ అ వతరించింది.
అదృష్టవశాత్తూ మేం సరైన దిశలో పయనిస్తున్నాం.
ప్రపంచ ఆర్థిక కార్యకలాపాలపై ఇటీవలి గణాంకాలు ఈ విషయాన్ని ధ్రువపరుస్తున్నాయి.
అ యితే అదే సమయంలో మేం నిర్లిప్తంగా ఉండలేం.
ఈ వి శ్లేషణను నిజం చేయడానికి అ వసరమైనవన్నీ చేయడానికి మేం కంకణ బద్ధులమై ఉన్నాం.
వ్యాపారానికి భారత్‌ను అత్యంత అనువైన ప్రదేశంగా తీర్చిదిద్దడానికి గత 15 నెలలుగా మేం ప్రాపంచిక దృక్పథంతో దూకుడుగా పనిచేశాం.
పరిశ్రమలకు, వ్యాపారాలకు సానుకూల పరిస్థితులను సృష్టించేందుకు మేం కట్టుబడి ఉన్నాం.
ఎందుకంటే భారతలోని సాధారణ పౌరుల జీవితాలను మెరుగు పరచడానికి పరిశ్రమలు తప్పనిసరని మేం నమ్ముతాం.
వ్యాపారాల నిర్వహణకు మా రాష్ట్ర ప్రభుత్వాలు మరింత సానుకూల పరిస్థితులను అత్యవసరంగా కల్పించాల్సిన అ వసరం ఉందని ప్రపంచబ్యాంకు బృందం సాయంతో ఇటీవల నిర్వహించిన అధ్యయనంలో తేలింది.
దీంతో ఆ దిశగా మా రాష్ట్ర ప్రభుత్వాలు, సమాఖ్య (కేంద్ర) ప్రభుత్వంతో కలసి కదులుతున్నాయి.
నిజమైన సహకారాత్మక, స్పర్థాత్మక సమాఖ్య స్ఫూర్తితో పనిచేస్తున్నాయి.
నిజానికి పారదర్శకమైన, స్నేహపూరితమైన నియంత్రణ యంత్రాంగాన్ని సత్వరమే అ మల్లోకి తేవడానికి మా రాష్ట్ర ప్రభుత్వాలు పరస్పరం ఆ రోగ్యకర రీతిలో పోటీ పడుతునాయి.
స్నేహితులారా!
యువతీ యువకులకు ఉత్పాదకతతో కూడా ఉద్యోగాలను కల్పించడం నేడు మా భారత్‌ ముందున్న అతిపెద్ద సవాళ్లలో ఒ కటి.
దీన్ని సాధించడానికి మేం తయారీ రంగంలో భారీ అభివృద్ధి సాధించాల్సి ఉంది.
భారత్‌లో తయారీ రంగం వాటా అనేక దశాబ్దాలుగా స్థూల దేశీయోత్పత్తిలో దాదాపు 16 శాతం వద్దే నిలిచిపోయి ఉంది.
స్వల్ప, లేదా మధ్యకాలిక వ్యవధిలో ఇది 25 శాతానికి చేరి తీరాలి.
దీన్ని దృష్టిలో పెట్టుకునే మేం మేక్‌ ఇన్‌ ఇండియా కార్యక్రమాన్ని ప్రారంభించాం.
దీన్ని విజయవంతం చేయడానికి, వ్యాపారానికి అనువైన వాతావరణం కల్పించే అనేక చర్యలు తీసుకుంటూనే, పారిశ్రామిక, మౌలిక సదుపాయాలకు అనుమతులు, ఆ మోదాలు ఇచ్చే ప్రక్రియను మేం ఫాస్ట్‌ ట్రాక్‌లో వేగవంతం చేశాం.
స్పెక్ట్రమ్‌తో పాటు, బొ గ్గు, ఇనుప ఖనిజం, తదితర కీలక సహజ వనరుల పారదర్శక వేలం, కేటాయింపు వంటివి గత 15 నెలల్లో పెట్టుబడి దారులకు సమాన అ వకాశాల పోటీ క్షేత్రాన్ని సృష్టించాయి.
మా అ వసరాలను తీర్చడానికి మా దేశీయ ఆర్థిక వనరులు సరిపోవన్న సంగతి మాకు తెలుసు.
అందువల్ల విదేశీ పెట్టుబడుల రాకను పెంచేందుకు ఎఫ్‌డీఐ విధానాన్ని మేం సరళీకరించాం.
రైల్వేల్లో వందశాతం వరకు, రక్షణ, బీమా రంగాల్లో 49 శాతం వరకు విదేశీ పెట్టు బడుల పరిమితిని పెంచాలని నిర్ణయించాం.
నిర్మాణ, వైద్య పరికరాల రంగాలకు సంబంధించి కూడా మేం మా ఎఫ్‌డీఐ విధానాన్ని మెరుగుపరచుకున్నాం.
ఎఫ్‌డీఐలకు సంబంధించిన ఇతర అనేక అంశాల్లో కూడా మేం పలు హేతుబద్ధీకరణ చర్యలు తీసుకున్నాం.
భవిష్యత్‌ అ వసరాలకు ఉపయోగపడే భౌతిక, సామాజిక మౌలిక సదుపాయాలు నిర్మించడానికి మేం ఎంతో ఆసక్తిగా ఉన్నాం.
దేశీయ ఆర్థిక వనరుల నిర్వహణలో స్వీయ క్రమశిక్షణను పాటించడం ద్వారా మౌలిక సదుపాయాల రంగాలకు మేం మరిన్ని వనరులను కేటాయించగలిగాం.
దీనికి తోడు భారత పెట్టుబడుల, మౌలిక సదుపాయాల నిధిని మేం ప్రారంభిస్తున్నాం.
మా సొంత వనరుల ద్వారా ఏటా రూ.
20 వేల కోట్లను (సుమారు 2.7 బిలియన్‌ యూరోలను) ఈ నిధికి సమకూర్చాలని మేం లక్ష్యంగా పెట్టుకున్నాం.
ఇందులో భాగంగా ఆస్తుల నిర్వహణ కోసం నిపుణుల బృందాన్ని ఏర్పాటు చేశాం.
రైల్వే, రహదారులు, సాగునీటి రంగాల అభివృద్ధికి నిధుల కోసం పన్నుల్లేని మౌలిక సదుపాయాల బాండ్ల విధానాన్ని అ మల్లోకి తెచ్చాం.
నియంత్రణలు, పన్నులకు సంబంధించిన అనేక అంశాలు విదేశీ పెట్టుబడిదారుల మనోభావాలపై ప్రతికూల ప్రభావాన్ని చూపిస్తున్నాయి.
దీన్ని గమనించే మేం పెట్టుబడిదారులకు సంబంధించి దీర్ఘకాలికంగా పెండింగ్‌లో ఉన్న అనేక సమస్యలను పరిష్కరించడానికి పలు నిర్ణయాత్మక చర్యలు తీసుకున్నాం.
మీ ముందు కొన్ని ఉదాహరణలు
భద్రతా, పర్యావరణ అనుమతులతో సహా అన్ని రకాల రెగ్యులేటరీ క్లియరెన్స్‌ల జారీని వేగవంతం చేశాం.
అన్ని రకాల పారిశ్రామిక లైసెన్సుల చెల్లుబాటు కాలాన్ని పొడిగించాం.
పెద్దసంఖ్యలో రక్షణ వస్తువులను ‘డీలైసెన్స్‌’ చేశాం.
దీంతోపాటు… ‘ఎండ్‌ యూజ్‌ సర్టిఫికెట్‌’ కావాలన్న నిబంధనతో సహా పలురకాల ఆంక్షలను సరళీకరించాం.
రక్షణ పరిశ్రమల లైసెన్సుల చెల్లుబాటు కాలాన్ని 3 సంవత్సరాల నుంచి 8 సంవత్సరాలకు పెంచాం.
పాత తేదీతో వర్తింపచేసే పన్నులు వేయబోమని, ఎఫ్‌పీఐలపై మినిమమ్‌ ఆల్టర్నేటివ్‌ పన్ను విధించబోమని విస్పష్టంగా తెలియచేస్తున్నాం.
కొన్ని రకాల నిధుల్లో విదేశీ పెట్టుబడులను అనుమతిస్తూ ఆల్టర్నేటివ్‌ ఇన్వెస్ట్‌మెంట్‌ ఫండ్స్‌పై రెగ్యులేషన్స్‌ను నోటిఫై చేశాం.
రియల్‌ ఎస్టేట్‌ ఇన్వెస్ట్‌మెంట్‌ ట్రస్టులకు క్యాపిటల్‌ గెయిన్స్‌ పన్ను విధానాన్ని హేతుబద్ధీకరించాం.
శాశ్వత సంస్థల (పర్మనెంట్‌ ఎస్టాబ్లిష్‌మెంట్‌) నిబంధనలను సానుకూలంగా సవరించాం.
జనరల్‌ యాంటీ-అవాయిడెన్స్‌ రూల్స్‌ అమలును రెండేళ్లపాటు వాయిదా వేయాలని ఇప్పటికే నిర్ణయం తీసుకున్నాం.
ఇప్పటికే పార్లమెంటులో జీఎస్‌టీ బిల్లును ప్రవేశపెట్టాం.
ఇది 2016 నుంచి అమలులోకి వస్తుందనే ఆశాభావంతో ఉన్నాం.
దివాళా విధానంపై కొత్త నియమావళి (బ్యాంక్‌రప్టసీ కోడ్‌) రూపకల్పనపై కృషి చేస్తున్నాం.
త్వరలోనే ‘కంపెనీ లా ట్రిబ్యునల్‌’ను కూడా ఏర్పాటు చేయనున్నాం.
మా పన్నుల విధానం పారదర్శకమైనది మరియు అనూహ్యత లేనిదని నమ్మకంగా చెబుతున్నాం.
చిత్తశుద్ధిగల పెట్టుబడిదారులు, నిజాయితీపరులైన పన్ను చెల్లింపుదారులకు సంబంధించిన వారి పన్నుల అంశంపై సత్వరమైన మరియు న్యాయమైన పద్ధతిలో నిర్ణయాలు తీసుకోవడంపై శ్రద్ధ వహిస్తున్నాం.
మేం తీసుకున్న చర్యల ఫలితంగా ప్రైవేటు పెట్టుబడులు మరియు విదేశీ పెట్టుబడులకు సంబంధించిన భావన ధనాత్మకంగా మారింది.
మా జీడీపీ వృద్ధి రేటు ఏడు శాతానికి పైగానే.
గత సంవత్సరం ఇదే సమయావధితో పోల్చితే ఎఫ్‌డీఐల రాక ఇప్పుడు 40 శాతం పెరిగింది.
రాబోయే రోజుల్లో మా ఆర్థిక వ్యవస్థ మరింత శీఘ్రంగా ఉంటుందని ప్రపంచ బ్యాంకు, ఐఎంఎఫ్‌, ఓఈసీడీ మరియు ఇతర అనేక అంతర్జాతీయ ఆర్థిక సంస్థలు అంచనా వేస్తున్నాయి.
భారత రేటింగ్‌ను ‘మూడీ’ సంస్థ ‘పాజిటివ్‌’గా అప్‌గ్రేడ్‌ చేసింది.
పెట్టుబడుల ఆకర్షణకు సంబంధించిన ‘యూఎన్‌సీటీఏడీ’ ర్యాంకును భారత్‌ మెరుగుపరుచుకుంది.
ఇప్పటిదాకా 15వ స్థానంలో ఉన్న భారత్‌, 9వ స్థానానికి చేరుకుంది.
అంతేకాదు, ప్రపంచ ఆర్థిక వేదిక అంతర్జాతీయ పోటీ సూచీలో భారత్‌ స్థానం వరుసగా ఐదేళ్లుగా కిందికి పడిపోతుండగా, ఇప్పుడు ఒక్కసారిగా 16వ స్థానాలు ముందుకు వచ్చింది.
అదే విధంగా, ‘గ్రీన్‌ ఇన్వెస్ట్‌మెంట్‌’కు సంబంధించిన అంతర్జాతీయ గమ్యస్థానాల్లో 2015 తొలి అర్ధసంవత్సరంలో భారత్‌ మొదటి స్థానం దక్కించుకుంది.
అమెరికా నుంచి వెలువడే విదేశీ విధానం (ఫారిన్‌ పాలసీ) మ్యాగజైన్‌ కూడా ఎఫ్‌డీఐల గమ్యస్థానాల్లో భారత్‌కు మొదటి ర్యాంకు ఇచ్చింది.
వెరసి..
అంతర్జాతీయ సంస్థల దృష్టిలో భారత్‌పై నమ్మకాన్ని పునరుద్ధరించుకోవడంలో కేవలం 15 నెలల్లోనే విజయం సాధించింది.
‘ప్రభుత్వానికి వ్యాపారం చేయాలనే ధ్యాస లేదు’ (గవర్నమెంట్‌ హ్యాస్‌ నో బిజినెస్‌ టు డూ బిజినెస్‌) అని నేను ఎప్పుడూ చెబుతుంటాను.
అందుకే, గతంలో కేవలం ప్రభుత్వం మాత్రమే పెట్టుబడులు పెట్టే రంగాల్లోనూ మేం పీపీపీ లేదా ఇతర మార్గాల్లో పెట్టుబడులను మేం ప్రోత్సహిస్తున్నాం.
అంతేకాదు, ‘మార్కెట్‌ క్రమశిక్షణ’ నెలకొల్పేందుకుగాను ప్రభుత్వ రంగ సంస్థలో పెట్టుబడుల ఉపసంహరణ కూడా చేస్తున్నాం.
మిత్రులారా… ఆవిష్కర్తలు, పారిశ్రామికవేత్తలందరి ‘మేథో హక్కుల పరిరక్షణ’ (ఇంటెలెక్చువల్‌ ప్రాపర్టీ రైట్స్‌)కు కట్టుబడి ఉన్నామని నేను హామీ ఇస్తున్నాను.
ఐ.పి.
అడ్మినిసే్ట్రషన్‌ ఆన్‌లైన్‌ ప్రక్రియ, పారదర్శకత కోసం అనేక రకాల చర్యలు తీసుకున్నాం.
సమగ్రమైన జాతీయ ఐపీఆర్‌ విధానాన్ని త్వరలోనే ఖరారు చేయనున్నాం.
గత వారంలో నేను స్వయంగా దీనిపై పరిస్థితిని సమీక్షించాను.
ఇది కచ్చితంగా పురోగమిస్తుందని, సానుకూల విధానం తయారవుతుందని స్పష్టంగా చెప్పగలను.
మిత్రులారా… మా స్వప్నాలు వాస్తవాలుగా సాక్షాత్కరించేందుకు మీ అందరి క్రియాశీలమైన భాగస్వామ్యాన్ని ఆకాంక్షిస్తున్నాను.
మా లక్ష్యాలను వేగంగా, సమర్థంగా అందుకునేందుకు మేం చూపిస్తున్న నిబద్ధత, వేస్తున్న బలమైన అడుగులతో జర్మనీ కంపెనీలకు విస్తారమైన అవకాశాలు కల్పిస్తాయని చెప్పగలను.
5 కోట్ల గృహాల నిర్మాణం నుంచి వంద స్మార్ట్‌ సిటీల ఆవిష్కారం దాకా; మా రైల్వే నెట్‌వర్క్‌, రైల్వే స్టేషన్ల ఆధునీకరణ నుంచి కొత్త రైల్వే కారిడార్ల ఏర్పాటు దాకా; 175 జీడబ్ల్యూ పునరుత్పాదక విద్యుదుత్పత్తి, సరఫరా, పంపిణీ నెట్‌వర్క్‌లు, జాతీయ రహదారులు, వంతెనలు, మెట్రో రైళ్లు… ఇలా అనేక రూపాల్లో అవకాశాలు ఎదురు చూస్తున్నాయి.
ప్రపంచంలో ఏ దేశంలో ఇంత పెద్ద స్థాయిలో నిర్మాణ, ఉత్పత్తి అవకాశాలు అందుబాటులో ఉండవని చెప్పగలను.
అన్నిటికంటే ముఖ్యంగా, ఇంత భారీ స్థాయిలో ప్రపంచంలో ఎక్కడా ఎవ్వరూ ఇలాంటి అవకాశం కల్పించరు.
డిజిటల్‌ ఇండియా, స్కిల్‌ ఇండియా వంటి మా ప్రతిష్ఠాత్మక కార్యాచరణ ద్వారా మా లక్ష్యాలను శక్తిమంతం చేయడానికి ప్రయత్నిస్తున్నాం.
మా శక్తిని పూర్తిగా వినియోగించుకునేందుకు, ‘స్టార్టప్‌ ఇండియా’ క్యాంపెయిన్‌ కూడా ప్రారంభించాం.
మా ఈ ప్రయాణంలో క్రియాశీలక భాగస్వామి అయిన నాస్‌కామ్‌కు ధన్యవాదాలు చెబుతున్నాను.
ఇటీవలే, మా శక్తిని ఉత్తేజం చేసేందుకు సిలికాన్‌ వ్యాలీలోని మా యువతతో ముఖాముఖి సమావేశమయ్యాను.
వాస్తవానికి, ఐటీ విప్లవంలో భారత్‌ సింహద్వారం వంటిది.
125 కోట్ల మంది భారతీయుల ఆకాంక్షలను అందుకోవడానికి టెక్నాలజీని ప్రధాన ఉపకరణంగా ఉపయోగించడంలో కీలక దశకు చేరుకున్నాం.
ఈ చర్యలు ఆధునిక టెక్నాలజీ, మానవ వనరుల రంగంలో పెట్టుబడులకు అదనపు అవకాశాలను కల్పిస్తాయి.
మిత్రులారా… మాది యువ భారతం.
రాబోయే కొన్నేళ్లపాటు యువభారతంలాగానే ఉంటుంది.
భారత్‌లో విస్తారమైన దేశీయ మార్కెట్‌ అందుబాటులో ఉంది.
దశాబ్దం కిందట ఉన్నట్లుగా… భారత్‌లో నిపుణులైన యువ మేధావులు కేవలం ఉద్యోగాల కోసం వెతుక్కోవడంలేదు.
దీనికి బదులుగా, వారే పారిశ్రామిక వేత్తలుగా, ఉపాధి కల్పించేవారిగా మారేందుకు మొగ్గు చూపిస్తున్నారు.
ఇటీవలి కాలంలో సార్టప్స్‌ సంఖ్య భారీ స్థాయిలో వృద్ధి చెందింది.
వీటిలో కొన్ని అంతర్జాతీయ శక్తులను సవాలు చేసే స్థాయిలో ఉన్నాయి.
చివరగా… మీ ఆలోచనలను, ఆవిష్కరణలను, వాణిజ్య వ్యవస్థలను మనసారా ఆహ్వానిస్తానని హామీ ఇస్తున్నాను.
అప్పుడు హానోవర్‌లో చెప్పాను.
ఇప్పుడు ఇక్కడా చెబుతున్నాను… మా విధానాలు, ప్రక్రియలో అవసరమైన మేరకు మార్పులు చేసేందుకు కూడా సిద్ధంగా ఉన్నాం.
గతంలో ఎన్నడూ లేని విధంగా… ఇతర దేశాల నుంచి ‘టాలెంట్‌’ను, టెక్నాలజీని, పెట్టుబడులను భారత్‌ ఇముడ్చుకునేందుకు సిద్ధమైందని చెప్పగలను.
మా అవగాహన మేరకు చెబుతున్నదేమిటంటే… భారత ఆర్థిక వ్యవస్థ శీఘ్రగతిన వృద్ధి చెందేందుకు అవసరమైన అనుకూల పరిస్థితులు ఇప్పుడు ఉన్నాయి.
మీతో కలిసి పని చేసేందుకు నేను చాలా ఉత్సుకతతో ఎదురు చూస్తున్నాను.
బెంగళూరులో ఉన్న నేను ఒక విషయం చెప్పాలి.
ప్రపంచవ్యాప్తంగా హార్డ్‌వేర్‌ను కదిలించేది భారతీయ సాఫ్ట్‌వేరే.
టెక్నాలజీపై పట్టు సాధించేది భారతీయ నైఫుణ్యమే.
ఉత్పత్తి రంగానికి ఊపు తెచ్చేది భారతీయ మార్కెట్లే.
అందువల్ల, భారత్‌లో ఉండటమనేది బలమైన వ్యాపార అవకాశాలకు నిదర్శనంగా ఉంటుంది.
ఇక… ‘మేక్‌ ఇన్‌ ఇండియా’లో భాగస్వామ్యం కావడం మరింత బలమైన అవకాశాలకు నిదర్శనం.
అందరికీ… నా ధన్యవాదాలు.
