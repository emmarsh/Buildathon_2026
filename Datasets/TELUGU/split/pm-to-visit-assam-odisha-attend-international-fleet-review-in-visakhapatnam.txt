ప్ర‌ధాన మంత్రి శ్రీ న‌రేంద్ర మోదీ 2016 ఫిబ్ర‌వ‌రి 5వ తేదీ నుంచి 7వ తేదీ వ‌ర‌కు మూడు రోజుల‌ పాటు అస్సాం, ఆంధ్ర ప్ర‌దేశ్ , ఇంకా ఒడిశా రాష్ట్రాల‌లో ప‌ర్య‌టించ‌నున్నారు.
ఫిబ్ర‌వ‌రి 5న ప్ర‌ధాన మంత్రి శ్రీ న‌రేంద్ర మోదీ అస్పాంలోని డిబ్రూగ‌ఢ్ కు చేరుకుంటారు.
లెపేట్ కాటా లో బ్ర‌హ్మ‌పుత్ర క్రాక‌ర్ అండ్ పాలిమ‌ర్ లిమిటెడ్ ను ఆయ‌న ప్రారంభిస్తారు.
ఇది ఈశాన్య భార‌తంలోకెల్లా మొట్ట‌మొద‌టి పెట్రో- ర‌సాయ‌నిక ప్రాజెక్టు.
ఇదే కార్య‌క్ర‌మంలో భాగంగా..
నుమాలీగ‌ఢ్ రిఫైన‌రీ లిమిటెడ్‌ లో దేశీయ పరిజ్ఞానాన్ని ఉప‌యోగించుకొని ఏర్పాటు చేసిన‌ మైనం ఉత్ప‌త్తి విభాగాన్ని కూడా ప్ర‌ధాన మంత్రి దేశానికి అంకితం చేస్తారు.
ఈ విభాగం భార‌త‌దేశంలోకెల్లా అధిక స్థాయిలో మైనాన్ని ఉత్ప‌త్తి చేస్తుంది.
డిబ్రూగ‌ఢ్ కు స‌మీపంలోని మ‌రాన్ లో తేయాకు శ్రామికుల‌ను ఉద్దేశించి ప్ర‌ధాన మంత్రి ప్ర‌సంగిస్తారు.
శిబ్ సాగ‌ర్ లో శంక‌ర‌దేవ సంఘం 85వ‌ వార్షిక స‌మావేశంలో ఆయ‌న పాల్గొని, ప్ర‌సంగిస్తారు.
12వ ద‌క్షిణ ఆసియా క్రీడ‌ల‌ను ప్ర‌ధాన మంత్రి శ్రీ న‌రేంద్ర మోదీ గౌహ‌తి లో ప్రారంభిస్తారు.
ఈ క్రీడ‌ల‌లో ఎనిమిది దేశాలు..
అఫ్గానిస్తాన్, బంగ్లాదేశ్‌, భార‌త‌దేశం, భూటాన్, మాల్దీవులు, నేపాల్, పాకిస్తాన్, శ్రీలంక..
పాల్గొంటున్నాయి.
ఫిబ్ర‌వ‌రి 6న ప్ర‌ధాన మంత్రి శ్రీ న‌రేంద్ర మోదీ విశాఖ‌ప‌ట్నంలో అంత‌ర్జాతీయ యుద్ధ‌నౌక‌ల‌ స‌మీక్ష కార్య‌క్ర‌మానికి హాజ‌రు అవుతారు.
స‌ముద్ర సంబంధిత ప్ర‌ద‌ర్శ‌న‌ను కూడా ఆయ‌న సంద‌ర్శిస్తారు.
ఫిబ్ర‌వ‌రి 7న ప్ర‌ధాన మంత్రి శ్రీ న‌రేంద్ర మోదీ భువ‌నేశ్వ‌ర్ కు చేరుకుంటారు.
ద నేష‌న‌ల్ ఇన్ స్టిట్యూట్ ఆఫ్ సైన్స్ ఎడ్యుకేష‌న్ అండ్ రిస‌ర్చ్ ను దేశానికి అంకితం చేస్తారు.
పురీలో శ్రీ జ‌గ‌న్నాథ ఆల‌యాన్ని శ్రీ న‌రేంద్ర మోదీ సంద‌ర్శిస్తారు.
పారాదీప్ లో ఇండియ‌న్ ఆయిల్ కు చెందిన అత్యాధునిక‌ చ‌మురు శుద్ధి క‌ర్మాగారాన్ని దేశానికి ప్ర‌ధాన మంత్రి శ్రీ న‌రేంద్ర మోదీ అంకితం చేస్తారు.
పారాదీప్ రిఫైన‌రీ మొత్తం 15 ఎమ్ఎమ్ టిపిఎ సామ‌ర్థ్యాన్ని క‌లిగి ఉంటుంది.
రిఫైన‌రీలోని ద ఇండేన్ మ్యాక్సిమైజేష‌న్ లేదా ఐఎన్ డీఎమ్ఎఎక్స్ యూనిటును అధిక నాణ్య‌త క‌లిగిన‌ ఎల్ పిజి ని ఉత్ప‌త్తి చేయ‌టానికి పూర్తిగా దేశీయ ప‌రిజ్ఞానంతో నెల‌కొల్పారు.
ఈ శుద్ధి క‌ర్మాగారం హైడ్రోకార్బ‌న్ రంగంలో ఒక కొత్త ర‌కం పారిశ్రామికీక‌ర‌ణ‌కు బాట వేస్తుంద‌ని, తూర్పు భార‌తావ‌ని ఆర్థిక పురోగ‌తిని వేగ‌వంతం చేయ‌గ‌ల‌ద‌ని భావిస్తున్నారు.
ప్ర‌ధాన మంత్రి శుద్ధి క‌ర్మాగారంలోని మెయిన్ కంట్రోల్ రూమ్ ను, ఐఎన్ డీఎమ్ఎఎక్స్ యూనిటును సంద‌ర్శిస్తారు.
ఫిబ్ర‌వ‌రి 7న మ‌ధ్యాహ్నానిక‌ల్లా ప్ర‌ధాన మంత్రి శ్రీ న‌రేంద్ర మోదీ విశాఖ‌ప‌ట్నం కు చేరుకుంటారు.
అక్క‌డ అంత‌ర్జాతీయ యుద్ధ‌నౌక‌ల స‌మీక్ష కార్యక్ర‌మంలో భాగంగా జ‌రిగే ద ఇంట‌ర్ నేష‌న‌ల్ సిటీ ప‌రేడ్ ను, కార్య‌క‌లాపాల ప్ర‌ద‌ర్శ‌న ను ఆయ‌న తిల‌కిస్తారు.
ఈ సంద‌ర్భంగా ప్ర‌ధాన మంత్రి ప్ర‌సంగ కార్య‌క్ర‌మం కూడా ఉంటుంది.
***
