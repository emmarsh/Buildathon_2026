గ్రామీణ అభివృద్ధి మంత్రిత్వ శాఖ లో కాన్ కరెంట్ ఇవాల్యుయేషన్ నెట్ వర్క్ (సి ఇ ఎన్ ఇ టి) ని నిర్వహించేటందుకు కాన్ కరెంట్ ఇవాల్యుయేషన్ ఆఫీస్ (సి ఇ ఒ)ను ఏర్పాటు చేయాలని ప్రభుత్వం ఇంతక్రితం తీసుకున్న నిర్ణయాన్ని రద్దుచేయాలని కేంద్ర క్యాబినెట్ తాజాగా నిర్ణయించింది.
ప్ర‌ధాన మంత్రి శ్రీ న‌రేంద్ర మోదీ ఈ రోజు జరిగిన కేంద్ర క్యాబినెట్ స‌మావేశానికి అధ్య‌క్ష‌త వ‌హించారు.
గ్రామీణాభివృద్ధి కార్యక్రమాలను ఇదివరకటి ప్రణాళిక సంఘానికి చెందిన ఇండిపెండెంట్ ఇవాల్యుయేషన్ ఆఫీస్ (ఐ ఇ ఒ) తో కలసి సి ఇ ఒ ఏకకాలిక మూల్యాంకనం చేపట్టాలని ప్రతిపాదించారు.
ఈ నిర్ణయంతో గ్రామీణాభివృద్ధి కార్యక్రమాలకు సంబంధించి మూల్యాంకన అధ్యయనాలను నిర్వహించేటందుకు గ్రామీణ అభివృద్ధి మంత్రిత్వ శాఖ కు చెందిన ఎకనామిక్ అండ్ మానిటరింగ్ వింగ్ ను అవసరాలకు తగ్గట్టు పటిష్టపరచడానికి మార్గం సుగమం అవుతుంది.
