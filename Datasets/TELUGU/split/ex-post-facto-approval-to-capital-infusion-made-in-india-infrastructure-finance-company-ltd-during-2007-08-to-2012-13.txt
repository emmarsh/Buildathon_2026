ప్ర‌ధాని న‌రేంద్ర‌మోదీ సార‌థ్యంలో బుధ‌వారం స‌మావేశ‌మైన కేంద్ర కేబినెట్ 2007-08 నుంచి 2012-13 ఆర్థిక సంవ‌త్స‌రాల మ‌ధ్య అందించిన 2600 కోట్ల రూపాయ‌ల అద‌న‌పు మూల‌ధ‌నానికి కేటాయింపు అనంత‌ర అనుమ‌తిని ఇచ్చింది.
కంపెనీ భ‌విష్య‌త్ వృద్ధికి ఊతం ఇచ్చే ల‌క్ష్యంతో 2007-08 సంవ‌త్స‌రం నుంచి 2012-13 సంవ‌త్స‌రాల మ‌ధ్య కాలంలో ఈ సొమ్మును అందించేందుకు ఆర్థిక శాఖ అనుబంధ ప‌ద్దుల్లో గ‌తంలో అనుమ‌తి మంజూరు చేశారు.
సంస్థ నేప‌థ్యం
ఇండియా ఇన్‌ఫ్రాస్ర్ట‌క్చ‌ర్ ఫైనాన్షియ‌ల్ కార్పొరేష‌న్‌ను (ఐఐఎఫ్‌సిఎల్‌) 2006 జ‌న‌వ‌రి ఐదో తేదీన భార‌త ప్ర‌భుత్వ పూర్తి యాజ‌మాన్య సంస్థ‌గా వెయ్యి కోట్ల రూపాయ‌ల ప్రారంభ అధీకృత మూల‌ధ‌నంతో ఏర్పాటు చేశారు.
2006 ఏప్రిల్ నుంచి ఈ సంస్థ కార్య‌క‌లాపాలు ప్రారంభించింది.
లాభ‌దాయ‌కంగా న‌డుస్తాయ‌నుకునే మౌలిక వ‌స‌తుల ప్రాజెక్టుల‌కు లాభ‌దాయ‌క‌మైన మౌలిక వ‌స‌తుల ప్రాజెక్టుల ఆర్థిక స‌హాయ ప‌థ‌కం (సిఫ్టి) కింద ఐఐఎఫ్‌సిఎల్ దీర్ఘ‌కాలిక రుణ స‌దుపాయం అందిస్తుంది.
