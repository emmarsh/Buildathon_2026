ప్ర‌ధాన మంత్రి శ్రీ న‌రేంద్ర మోదీ అధ్య‌క్ష‌త వ‌హించిన కేంద్ర మంత్రివ‌ర్గ స‌మావేశం ప‌ర్యావ‌ర‌ణ సంబంధిత స‌హ‌కారం అంశం పై భార‌త‌దేశాని కి, ఫిన్‌లాండ్ కు మ‌ధ్య మెమొరాండ‌మ్ ఆఫ్ కోఆప‌రేశ‌న్ కు ఆమోదం తెలిపింది.
ప‌ర్యావ‌ర‌ణ ప‌రిర‌క్ష‌ణ మ‌రియు ప్రాకృతిక వ‌న‌రుల నిర్వ‌హ‌ణ రంగం లో స‌మాన‌త్వం, ఇచ్చిపుచ్చుకోవ‌డం మ‌రియు ప‌ర‌స్ప‌ర ప్ర‌యోజ‌నాలు ఆధారంగా దీర్ఘ‌కాలిక స‌హ‌కారాన్ని ఏర్ప‌ర‌చుకోవ‌డ‌మే కాకుండా ఈ అంశాల లో స‌న్నిహిత స‌హ‌కారాన్ని ప్రోత్స‌హించుకోవ‌డానికి మెమొరాండ‌మ్ ఆఫ్ కోఆప‌రేశ‌న్ ఆస్కారం క‌ల్పిస్తుంది.
మెరుగైన రీతిలో ప‌ర్యావ‌ర‌ణ ప‌రిర‌క్ష‌ణ‌, ఉత్త‌మైన సంర‌క్ష‌ణ మ‌రియు జ‌ల‌వాయు ప‌రివ‌ర్త‌న లో చ‌క్క‌ని నిర్వ‌హ‌ణ ప‌ద్ధ‌తుల అనుస‌ర‌ణ‌, ఇంకా వ‌న్య‌ప్రాణి ప‌రిర‌క్ష‌ణ‌/స‌ంర‌క్ష‌ణ ల‌ను ఆవిష్క‌రించ‌డం లో రెండు దేశాలలో అమలవుతున్న చట్టాలను పరిగణన లోకి తీసుకొంటూ ఆధునిక సాంకేతిక మెల‌కువల‌ ను మ‌రియు ఉత్త‌మ అభ్యాసాల‌ ను ఈ మెమొరాండ‌మ్ ఆఫ్ కోఆప‌రేశ‌న్ ప్ర‌సాదిస్తుంద‌ని ఆశించ‌డ‌మైంది.
ఈ మెమొరాండ‌మ్ ఆఫ్ కోఆప‌రేశ‌న్ లో జోడించవలసిన రంగాల లో ఈ కింద పేర్కొన్నటువంటి రంగాలు ఉంటాయి:
1) వాయు కాలుష్యం మ‌రియు జ‌ల కాలుష్యం నివార‌ణ‌, క‌లుషిత‌మైన నేల‌ల స‌మ‌స్య కు ఒక ప‌రిష్కారం;
2) అపాయ‌క‌ర‌మైన వ్య‌ర్థాలు మ‌రియు వ్య‌ర్థం నుండి శ‌క్తి ని ఉత్ప‌త్తి చేసే సాంకేతిక ప‌రిజ్ఞానం స‌హా, వ్య‌ర్థ ప‌దార్థాల నిర్వ‌హ‌ణ‌;
3) స‌ర్క్యుల‌ర్ ఎకాన‌మీ కి ప్రోత్సాహం, క‌ర్బ‌నాన్ని త‌క్కువ‌ స్థాయి లో వెలువ‌రించే ప‌రిష్కార మార్గాలు మరియు అడ‌వులు స‌హా ప్రాకృతిక వ‌న‌రుల‌ను సుస్థిర‌మైన ప‌ద్ధ‌తి లో నిర్వ‌హించ‌డం;
4) జ‌ల, వాయు ప‌రివ‌ర్త‌న‌;
5) ప‌ర్యావ‌ర‌ణ సంబంధ‌మైన మ‌రియు వ‌న్య ప్రాంతాల ప‌రిర‌క్ష‌ణ తో పాటు స‌మాచార రాశి నిర్వ‌హ‌ణ‌;
6) సముద్ర సంబంధి వనరులు మ‌రియు కోస్తా తీర ప్రాంతాల లోని వ‌న‌రుల సంర‌క్ష‌ణ‌;
7) మ‌హాస‌ముద్రం/సాగ‌ర ప్రాంత దీవుల లో స‌మీకృత జ‌ల నిర్వ‌హ‌ణ‌; ఇంకా,
8) ఉభ‌య ప‌క్షాలు నిర్ణయం తీసుకొనే మేర‌కు మ‌రే ఇత‌ర రంగాలు.
పూర్వ‌రంగం:
ప‌ర్యావ‌ర‌ణ ప‌ర‌మైన స‌మ‌స్య‌లు అంత‌కంత‌కు పెరుగుతూ ఉండ‌డ‌మ‌నేది ఏ ఒక్క దేశానికో ప‌రిమితం అయిన‌టువంటిది గాక‌, యావ‌త్తు భూ గ్ర‌హానికే ఒక గంభీర‌మైన స‌వాలును విస‌రుతున్న అంశం.
భార‌త‌దేశం విస్తార‌మైన కోస్తా తీరం, ఇంకా సమృద్ధ‌మైనటువంటి జీవ‌వైవిధ్యం క‌లిగిన ఆర్థిక వ్య‌వ‌స్థ ల‌లో ఒక‌టిగా ఉంది.
ఫిన్‌లాండ్ విష‌యానికి వ‌స్తే వాయు కాలుష్యం, జ‌ల కాలుష్యం మ‌రియు వ‌న్య ప్రాణుల ప‌రిర‌క్ష‌ణ అనేది అక్క‌డ ప్ర‌ధాన‌మైన‌టువంటి ప‌ర్యావ‌ర‌ణ సంబంధ స‌మ‌స్య‌లు గా ఉన్నాయి.
ఫిన్‌లాండ్ లో 1983 లో ఏర్పాటు చేసిన ప్రధాన ప‌ర్యావ‌ర‌ణ సంస్థ అక్క‌డి ప‌ర్యావ‌ర‌ణ మంత్రిత్వ శాఖే.
ఏ దేశం లోనైనా పారిశ్రామిక సంబంధిత కాలుష్యాలు ఆ దేశం లో వాయు, జ‌ల వ‌న‌రుల స్వ‌చ్ఛ‌త ను ప్ర‌భావితం చేస్తుంటాయి.
దీనితో పాటే, జ‌ల కాలుష్యం, ఇంకా ప్రాకృతిక వ‌న‌రుల కోసం పెరుగుతూ వుండే డిమాండు లు సైతం స‌వాళ్ళ‌ ను రువ్వుతూ ఉంటాయి.
వ్య‌ర్థ జ‌లాల నిర్వ‌హ‌ణ, అంత‌రించిపోతున్న‌టువంటి జాతుల సంరక్ష‌ణ‌, వాయు, జ‌ల కాలుష్యాల నియంత్ర‌ణ ల‌తో పాటు ప్రాకృతిక వ‌న‌రుల‌కై పెరుగుతూ వున్న డిమాండు త‌దిత‌ర అనేక ప‌ర్యావ‌ర‌ణ సంబంధిత స‌వాళ్ళ‌ ను ఇరు దేశాలు కూడా ఎదుర్కొంటున్నాయి.
ఉభ‌య దేశాలలో పెచ్చుపెరుగుతున్న ప‌ర్యావ‌ర‌ణ ప‌ర‌మైన ఆందోళ‌న‌ ల‌ను అరిక‌ట్ట‌వ‌ల‌సిన ఆవ‌శ్య‌క‌త‌ ను దృష్టి లో పెట్టుకొని చేయి చేయి క‌లిపి ప‌ర్యావ‌ర‌ణ ప‌రిర‌క్ష‌ణ, ప్రాకృతిక వ‌న‌రుల నిర్వ‌హ‌ణ రంగాల లో స‌న్నిహితమైన మ‌రియు దీర్ఘకాలిక‌మైన స‌హ‌కారాన్ని ఏర్ప‌ర‌చుకోవాల‌ని నిర్ణ‌యించ‌డ‌మైంది.
దీనికోసం అత్యంత ఆధునిక‌మైన సాంకేతిక ప‌రిజ్ఞానాన్ని, అత్యుత్త‌మ ప‌ద్ధ‌తుల‌ ను వినియోగించుకోవాల‌ని సంక‌ల్పించ‌డం జ‌రిగింది.
