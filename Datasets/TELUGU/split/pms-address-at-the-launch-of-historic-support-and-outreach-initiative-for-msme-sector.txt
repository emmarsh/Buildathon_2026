కేంద్ర మంత్రిమండలి లోని శ్రేష్ఠ సహచరులు శ్రీ అరుణ్ జైట్లీ గారు, శ్రీ గిరిరాజ్ సింహ్ గారు, శ్రీ శివ్ ప్రతాప్ శుక్లా గారు, శ్రీ పొన్ రాధాకృష్ణన్ గారులతో పాటు ఈ కార్యక్రమాని కి మద్దతిస్తున్న బ్యాంకింగ్ రంగ- ఆర్థిక రంగ సహాయ సంస్థ ల నిపుణులు, గొప్ప వాణిజ్య-పరిశ్రమాధినేతలు, దేశం లోని పలు ప్రాంతాల నుండి ఆహ్వానితులైన ప్రముఖులు, చిన్న పరిశ్రమల అధిపతులు, సోదరీమణులు మరియు సోదరులారా,
దేశం లోని చిన్న పరిశ్రమల రంగం ప్రధానం గా ఈ కార్యక్రమం ఏర్పాటు చేయడం హర్షణీయం.
దేశం లోని నలుమూలల నుండి దీని కి హాజరైన ఔత్సాహిక పారిశ్రామికవేత్తలందరికీ హృదయపూర్వకంగా ఆహ్వానం పలకడంతో పాటు వారికి ఈ సందర్భం గా నా అభినందనల ను తెలియజేస్తున్నాను.
ముందుగా దీపావళి సందర్భం గా, హిందూ సంప్రదాయ కొత్త సంవత్సరం సందర్భం గా మీకందరికీ ఇవే నా శుభాకాంక్షలు.
దీపావళి, కొత్త సంవత్సరం ఎంతటి ప్రాధాన్యం కలిగినవో ఇక్కడ హాజరైన మనందరికీ తెలిసిందే.
నేడు ఈ ఉత్సాహం విశ్వవ్యాప్తమైంది.
ప్రత్యేకించి వివిధ వ్యాపారాల్లో నిమగ్నమై ఇవాళ కొత్త ఆర్థిక సంవత్సర వేడుకల ను జరుపుకొనే మన సోదరీమణులు మరియు సోదర వ్యాపారవేత్తలంతా ఏడాది పొడవునా జోరు గా సాగబోయే వ్యాపారాల కు ఈ దీపావళి శుభ సూచకమని భావిస్తారు.
దీంతో పాటు రైతులు పండించే పంటలు, ఇతర వ్యవసాయ ఉత్పత్తులు కూడా చేతికి అందివచ్చి, విపణి కి చేరే కాలం కూడా కావడం దీపావళి, సంవత్ ప్రాధాన్యాని కి మరో నిదర్శనం.
ఈ సమయం లో సాగే లావాదేవీలు రాబోయే సంవత్సరపు విపణి ధోరణి కి, దేశ వృద్ధి కి ప్రామాణికాలు కాగలవు.
అందుకే దేశాని కి వార్షిక బడ్జెటు ఎంత ముఖ్యమో అంతటి ప్రాధాన్యం ఈ దీపావళి సీజను కు ఉంది.
ఈ కాలం లో తీసుకొనే నిర్ణయాలు మన భవిష్యత్తు పైన విశేష ప్రభావాన్ని ప్రసరిస్తాయి.
చిన్న పరిశ్రమల రంగం కోసం ప్రభుత్వం తీసుకున్న 12 ప్రధాన నిర్ణయాల గురించి ఇవాళ్టి ఈ ప్రత్యేక కార్యక్రమం లో వివరిస్తాను.
ఈ కీలక నిర్ణయాలు తీసుకొనే దిశ గా అనేక మంత్రిత్వ శాఖలు కొన్ని వారాల పాటు సంయుక్తం గా నిరంతర చర్చలు నిర్వహించాయి.
వీటి శాశ్వత అమలు సాధ్యాసాధ్యాల ను నిర్ణయించే దిశ గా కొన్నిటి ని స్వల్ప స్థాయి లో ప్రయోగాత్మకం గా అమలు చేసి చూశాం.
అటుపైన సునిశిత అంచనాలు, సమీక్ష నిర్వహించిన తరువాత ఆ 12 చారిత్రక నిర్ణయాల ను దేశవాసుల తో పంచుకొనేందుకు నేటి కార్యక్రమమే సరైన సమయం అని నేను భావిస్తున్నాను.
మిత్రులారా,
ఏకాంతవాసాలు బద్దలై సమష్టి చొరవకు, సమష్టి బాధ్యతల కు ప్రాధాన్యం లభించి, ఒక సమష్టి నిర్ణయాన్ని తీసుకోవడం సాధ్యమైతే దాని ప్రభావం సంపూర్ణం గా ఉంటుందన్న వాస్తవాని కి ఈ 12 నిర్ణయాలూ ఒక నిదర్శనం.
ఏకాంతవాసాల కారణం గా దురదృష్టవశాత్తూ మీ స్వప్నాలన్నీ ఫైళ్ల అట్టడుగున సమాధి అయ్యాయి.
కానీ, సదరు ఏకాంతవాసాల ను బద్దలుకొట్టిన తరువాత అధికారులు స్వచ్ఛందం గా అన్నిటినీ వేగవంతం చేసి, సత్వర నిర్ణయాలను తీసుకొనేందుకు దోహదపడ్డారు.
ఈ దీపావళి సందర్భం గా దేశం లోని సూక్ష్మ, చిన్న, మధ్యతరహా పరిశ్రమల (ఎంఎస్ఎంఇ) రంగం లోని పరిశ్రమల కు ఈ 12 నిర్ణయాలు విశేష బహుమతి గా లభించాయి.
మన దేశం లోని చిన్న పరిశ్రమల్లో కొత్త శకాని కి ఇవి నాందీవాచకం పలికాయి.
ఇక ఈ రంగం లో కొత్త చరిత్ర ఆవిష్కృతం కావడమే తరువాయి.
సోదరీమణులు మరియు సోదరులారా,
భవిష్యత్తు చిత్రాన్ని ఆవిష్కరించే ముందుగా గతంలోనివే గాక ప్రస్తుత విషయాలలో కొన్నిటి ని మీతో మరోసారి పంచుకొంటాను.
వర్తమానం లో మనను ఆత్మవిశ్వాసం తో నడిపే మన మహోజ్వల గతాన్ని గురించి గర్వించడంతో పాటు దాన్ని బలోపేతం చేసుకోవడం అవసరం కాబట్టి ఈ సింహావలోకనం కూడా ముఖ్యమే.
మిత్రులారా, మన దేశం లోని లక్షలాది ప్రజల జీవనోపాధి మార్గం గా ఎంఎస్ఎంఇ లేదా చిన్నతరహా పరిశ్రమలు ఎంతటి ప్రాధాన్యం కలిగినవో అందరికీ తెలిసిందే.
అంతేకాకుండా దేశ ఆర్థిక వ్యవస్థ లో అవి ప్రముఖ పాత్ర ను పోషిస్తున్నాయి.
వ్యవసాయ రంగం తరువాత అత్యధికం గా ఉపాధి కల్పిస్తున్న రెండో రంగం సూక్ష్మ, చిన్న, మధ్యతరహా పరిశ్రమల రంగమే.
భారత ఆర్థిక వ్యవస్థ కు వ్యవసాయం వెన్నెముక వంటిదైతే, దేశాభివృద్ధి ని వేగవంతం చేసే బలమైన సోపానాలు ఈ పరిశ్రమలే.
జరీ బుటా (ఎంబ్రాయిడరీ) నుండి చేనేత దాకా, వ్యవసాయాధారం నుండి క్రీడా పరిశ్రమ దాకా, వస్త్రాల నుండి ఆయుధాల తయారీ వరకు, ఊలు ఉత్పత్తి నుండి విద్యుదుత్పత్తి దాకా అనేక రంగాల లో చిన్న తరహా పరిశ్రమలు కీలక పాత్ర ను పోషిస్తున్నాయి.
అంటే..
• కాంచీపురం చీర లేదా పానీపత్ చేనేత • లుధియానా అల్లిక ఉడుపులు లేదా మురాదాబాద్ కంచు కళాకృతులు • వారాణసీ లో బనారస్ చీరలు లేదా అలీగఢ్ తాళంకప్పలు • జమ్ షెద్ పుర్‌, పుణె లోని ఆటో పరిశ్రమ లేదా భరూచ్ రసాయన పరిశ్రమ లేదా కోయంబత్తూరు విద్యుత్తు పంపు లు • జోధ్‌పుర్‌, కిశన్‌ గ‌ఢ్‌ హస్తకళ లు, శిల్పకళ లతో పాటు కటక్ వెండి ఆభరణాలు • మధుబని చిత్రలేఖన కళ లేదా మేరఠ్ క్రీడా పరిశ్రమలు తూర్పు నుండి పడమర వరకు లేదా ఉత్తరం నుండి దక్షిణం వరకు మన చిన్న తరహా పరిశ్రమలు దేశం అంతటా విస్తృతం గా అల్లుకొని ఉన్నాయి.
ఇవి మనకు పరిశ్రమల దేశం గా హోదా ను కల్పించడమే కాక మన వారసత్వం గా, సంప్రదాయం గా నిలుస్తూ మన జీవితాలలో ముఖ్య భాగం అయ్యాయి.
ప్రధానం గా ఈ చిన్న పరిశ్రమలు నడుస్తున్న కారణంగానే అనేక నగరాల కు ప్రపంచ పటం లో గుర్తింపు లభించింది.
మన దేశం లోని ప్రతి జిల్లా కు ఒక ప్రత్యేక గుర్తింపు ఉందన్న నా మాట అవాస్తవం అని నేను భావించబోను.
ఇది అంతా ఆయా జిల్లాల లో వర్ధిల్లుతున్న చిన్న పరిశ్రమల కారణంగానే అన్నది నిర్వివాదాంశం.
మన సుసంపన్న సంప్రదాయాల ను, వారసత్వాన్ని మన చిన్న పరిశ్రమలు సమున్నతం గా కొనసాగిస్తున్నాయి.
తద్వారా కాలక్రమం లో బలపడటమే కాక భారతదేశ ఆర్థిక వ్యవస్థ పురోగమనాని కి గణనీయ స్థాయి లో వాటి వంతు తోడ్పాటు ను ఇస్తున్నాయన్నది నిస్సందేహం గా వాస్తవం.
మిత్రులారా,
ప్రపంచ ఆర్థిక రంగం లో భారతదేశం నేడు ఉజ్వల ప్రకాశాన్ని వెదజల్లుతోంది.
అన్ని దేశాలు ఇవాళ మన దేశం వైపు చూస్తున్నాయి.
ఈ న్యూ ఇండియా నేడు ప్రధాన అంతర్జాతీయ వాణిజ్య చర్చనీయాంశం గా ఉంటోంది; ఈ న్యూ ఇండియా దేశం లోని 130 కోట్ల పౌరుల ఆశల ను, ఆకాంక్షల ను నెరవేర్చగల శక్తియుక్తులతో పాటు దృఢ విశ్వాసాన్ని కలిగివుంది.
దేశాని కి నవ శక్తి ని జోడించడం ద్వారా భారతదేశాన్ని ఈ గర్వించదగిన స్థాయి కి చేర్చిన ఖ్యాతి కేవలం ఎంఎస్ఎంఇ రంగాని కి..
అంటే ‘మీకు’ మాత్రమే చెందుతుంది.
భారతదేశం నేడు అమేయ ఆర్థిక శక్తి గా నిలిచిందంటే- అది మీ కఠోర శ్రమ, పట్టుదల ల యొక్క ఫలితమే.
గడచిన నాలుగు సంవత్సరాల లేదా నాలుగున్నరేళ్ల భారతదేశ పురోగమనం లో అతి పెద్ద వాటాదారు తానేనని ఎంఎస్ఎంఇ రంగం రుజువు చేసుకుంది.
ఈ రంగం క్రమబద్ధీకరణ కు మీరు ఎంతో గొప్ప గా కృషి చేశారు.
డిజిటల్ లావాదేవీల ను చురుకు గా అంది పుచ్చుకొన్నారు.
ఇలెక్ట్రానిక్ వాణిజ్యం (ఇ-కామర్స్) వంటి కొత్త మౌలిక వసతుల ను సమన్వయం చేశారు.
అలాగే ‘వస్తువులు, సేవల పన్ను’ వంటి చరిత్రాత్మక పన్ను సంస్కరణ ను అనువర్తింపజేసుకున్నారు.
అంతేకాక అత్యంత వివేకం తో సాహసోపేతం గా అంతర్జాతీయ విపణి లో పోటీ పడుతున్నారు.
దేశం లో చోటు చేసుకొంటున్న ఈ పరిణామాల వల్లనే ఇవాళ నాలుగో పారిశ్రామిక విప్లవాని కి నాయకత్వం వహించే దిశ గా భారతదేశం ఉరకలు వేస్తోంది.
మనం సరికొత్త కక్ష్య లోకి దూసుకుపోడమే కాక కొత్త శకం లో అడుగు పెట్టబోతున్నాం కూడాను.
ఇది అంతా మీ కృషి తో సాధ్యపడుతోంది..
దేశ ఎంఎస్ఎంఇ రంగం ఈ పరిణామాల తో మమేకమై ముందుకు సాగుతూ అత్యాధునిక మౌలిక వసతుల స్థాయి ని పెంచుకోవడమే కాక సమన్వయం చేసుకోగలుగుతోంది.
మిత్రులారా,
అన్ని రకాలైన భవిష్యత్తు కృషి లో మిమ్మల్ని ప్రోత్సహించే దిశ గా ప్రభుత్వం సమష్టి గా ముందడుగు వేస్తోంది.
దేశం లో అమలు చేసిన ఇటీవలి అనేక సంస్కరణలు, నిర్ణయాల ద్వారా ఇక్కడ వ్యాపార సౌలభ్యం కల్పన సరళీకరణ ప్రక్రియ కు అవసరమైన మౌలిక వసతుల ను భారతదేశం మెరుగుపరచింది.
రెండు రోజుల కిందట ప్రపంచ బ్యాంకు విడుదల చేసిన వాణిజ్య సౌలభ్య ర్యాంకు ల జాబితా లో మన దేశం పైపైకి ఎగబాకడమే ఇందుకు నిదర్శనం.
నాలుగేళ్ల కిందట ఏదైతే అసాధ్యమని భావించబడిందో దాన్ని సాధించి, భారతదేశం తన సామర్థ్యాన్ని ప్రపంచాని కి ప్రస్ఫుటం చేసింది.
వాణిజ్య సౌలభ్య ర్యాంకుల లో భారతదేశం దూసుకుపోయిన తీరు మనందరికీ ఎంతో గర్వకారణం.
నాలుగేళ్ల కిందట మేమీ ప్రభుత్వాన్ని ఏర్పాటు చేసే నాటికి భారతదేశం 142వ స్థానంలో ఉండేది.
ఇవాళ మనం 77 స్థానాల మేర ఎగువ కు దూసుకుపోయి 65వ స్థానం లో నిలిచామని ప్రకటించడానికి నేనెంతో సంతోషిస్తున్నాను.
కేంద్ర ప్రభుత్వం, అన్ని రాష్ట్ర ప్రభుత్వాల్లోని శాఖలన్నీ తీసుకున్న చర్యల నేపథ్యంలో ఈ జాబితా లోని 50 అగ్రదేశాల సరసన చేరడానికి ఇంకెంతో సమయం పట్టదన్నది నా విశ్వాసం.
వాణిజ్య సౌలభ్యం పెరిగినందువల్ల సరళత్వం, సౌకర్యాలు మెరుగుపడిన నేపథ్యంలో ఎంఎస్ఎంఇ రంగం అత్యధికం గా లబ్ధి ని పొందగలదు.
ఓ నిర్మాణం కోసం లేదా విద్యుత్తు సరఫరా కోసం అనుమతి పొందడం మన చిన్న తరహా పరిశ్రమల కు ఓ పెద్ద సవాలు గా ఉండేది.
అయితే, క్షేత్ర స్థాయి లో కృషి ద్వారా, నిబంధనల సరళీకరణ ద్వారా ఎంఎస్ఎంఇ పరిశ్రమల కు వ్యాపార సౌలభ్య కల్పన లో విలక్షణమైన విజయాన్ని సాధించాం.
దీంతో పాటు ఎంఎస్ఎంఇ రంగం అభివృద్ధి పై గత నాలుగు… నాలుగున్నరేళ్లు గా ప్రత్యేకంగా దృష్టి ని సారించాం.
విధానాల లో, నిర్ణయాల లో తెచ్చిన అనేక సమగ్ర మార్పు లు కూడా ఈ రంగాన్ని మరింత బలోపేతం చేశాయి.
మిత్రులారా,
ఈ రంగాన్ని మరింత బలమైంది గా తీర్చి దిద్దడం కోసం కింద పేర్కొన్న 5 విభాగాల పై ప్రత్యేకం గా దృష్టి ని సారించాలని నేను భావిస్తున్నాను:
ఎ- మీకు మూలధనం సులభం గా లభించాలి… తక్కువ వడ్డీ తో రుణాలు అందాలి..
ధన ప్రవాహం పై కచ్చితమైన అంచనాలు ఉండాలి బి- మీకు ఒక విపణి ఏర్పడటం తో పాటు ఇలెక్ట్రానిక్ వాణిజ్య వేదికల లో మీ వాటా పెరగాలి.
సి- సాంకేతిక పరిజ్ఞానం స్థాయి పెంపు సదా అందుబాటు లో ఉండాలి.
డి- వాణిజ్య సౌలభ్యం పెరగడం తో పాటు ప్రభుత్వ జోక్యం కనీస స్థాయి కి తగ్గాలి.
ఇ- ఉద్యోగులందరి లో భద్రత భావన ఇనుమడించాలి.
ఇప్పుడు ఈ విభాగాల లో ఒక్కొక్కదాని ని గురించి నేను వివరిస్తాను.
ముందుగా ‘విభాగం-ఎ’ గురించి మనం మాట్లాడుకుందాం- అంటే… మీరు మూలధనాన్ని సులభంగా పొందగలుగుతారు.
తక్కువ వడ్డీ కే రుణాలు లభిస్తాయి.
మీకు ధన ప్రవాహం పై కచ్చితమైన అంచనాలు ఉంటాయి..
అదీ, మీరు అనేక సార్లు బ్యాంకుల చుట్టూ తిరిగే అవసరం లేకుండా ఇవన్నీ సాధ్యమవుతాయి.
మీ వ్యాపారాని కి మొట్టమొదట కావాల్సింది ఇదే.
చాలా మంది వారి సొంత మూలధనం పెట్టుబడి గా సొంత వ్యాపారాన్ని ప్రారంభిస్తారని నాకు తెలుసు.
అయితే, ఆ వ్యాపారాన్ని విస్తరించాలంటే ఎవరైనా రుణాల కోసం ప్రయత్నించాల్సిందే.
ఈ మద్దతు బ్యాంకుల నుండి లభిస్తుంది.
అయితే, ఈ విషయం లో వాస్తవ పరిస్థితి ఏమిటి ?
వార్షిక వ్యాపార పరిమాణం 20 లక్షల రూపాయల నుండి 5 కోట్ల రూపాయల వరకు గల చిన్న పారిశ్రామికవేత్తల కు రుణాలు పొందడం కష్టమవుతోంది.
వారి ఆస్తి అప్పుల పట్టీ విస్తృతమైంది కానందువల్ల వారికి పరపతి లభ్యత తరచూ ఆలస్యమవుతూంటుంది.
అంతేకాక సరిపడ రుణ మొత్తం లభించే అర్హత ఉండదు.
ఇవన్నీ అటుంచి, వారు వస్తు సరఫరా చేసిన పెద్ద కంపెనీ లు లేదా పరిశ్రమల నుండి బిల్లుల చెల్లింపు ఆలస్యం కావడం వల్ల మరింత సంక్షోభం ఎదురవుతుంది.
ఇది ధనప్రవాహ చక్రం పై దుష్ప్రభావం చూపుతుంది గనుక మొత్తం వ్యాపారమే ఇబ్బందుల కు లోనవుతుంది.
మీకు ఎదురయ్యే ఈ క్లిష్ట సమస్య పరిష్కారం దిశ గా, ఇవాళ ఈ తొలి ప్రకటన చేయడానికి నేను సంతోషిస్తున్నాను.
అదేమిటంటే- దేశవ్యాప్తం గా పనిచేసే 59 నిమిషాల ప్రత్యేక రుణ పోర్టల్ ఇవాళే ప్రారంభమైంది.
అంటే, మీరు ఉదయాన్నే మీ కార్యాలయాని కి చేరడం కన్నా తక్కువ సమయం లేదా సాయంత్రం వేళ మీ ఆవర్జా ఖాతాల నమోదుకు పట్టేదానికన్నా తక్కువ సమయంలోనే మీరు కోటి రూపాయల దాకా రుణం పొందడానికి షరతులు లేని అనుమతి లభిస్తుంది.
మిత్రులారా, కొంతకాలం కింద అరుణ్ జైట్లీ గారి నాయకత్వం లో ఒక ప్రయత్నం జరిగింది.
ఆ సమయం లో నేను అధికారుల తో- ‘‘మీరు ప్రయోగాత్మకం గా ప్రారంభిస్తున్నప్పటికీ ఇది మనం ఆకాంక్షిస్తున్న ముగింపును చేరగలదా ?’’
అన్నాను.
మిత్రులారా, స్వాతంత్ర్యం వచ్చి ఈ ఏడాది తో 72 ఏళ్లు పూర్తి అయ్యాయి.
పోర్టల్ ను ప్రారంభించిన రోజు న ఈ సందర్భాన్ని ఉటంకిస్తూ- ‘‘ఈ పోర్టల్ దేశవ్యాప్తం గా అందుబాటు లోకి వచ్చే సరికి మీరు 72 మంది చిన్న పారిశ్రామికవేత్తల కు రుణాలు మంజూరు చేయగలరా?’’
అని నేను వారిని ప్రశ్నించాను.
అయితే, మిత్రులారా!
నేను మీతో మాట్లాడుతున్న ఈ క్షణం వరకూ గడియారం లా కనిపిస్తున్న ఈ సంఖ్యాచక్రం చూపుతున్న సంఖ్య ను ఒక సారి చూడండి!
ఇప్పటి దాకా ఎంఎస్ఎంఇ రంగం లోని పారిశ్రామికవేత్తలు ఎందరు ఈ పోర్టల్ ద్వారా రుణాలను పొందారో, రుణాల కు ఆమోదాన్ని లేదా నవీకరణ ను పొందారో ఇది చూపుతోంది.
అంతే కాదు… ఈ సంఖ్య ఎంత వేగం గా మారిపోతున్నదో కూడా మీరే చూడండి!
దేశం లో మారుమూల… ఇక్కడకు చాలా దూర ప్రదేశం లో ఉన్న మీ సహ పారిశ్రామికవేత్త కు కేవలం 59 నిమిషాల్లో కోటి రూపాయల రుణం మంజూరైపోయింది.
అవును ఇది నిజంగా నిజం..
59 నిమిషాల్లో- కేవలం 59 నిమిషాల్లోనే ఇదంతా పూర్తయిపోయింది!
ఇక నేను ఈ 59 నిమిషాల సమయ పరిమితి ని ఉద్దేశపూర్వకంగానే నిర్దేశించాను..
లేదంటే గంట నుండి రెండు గంటల సమయం నిర్ణయించడానికి ఎంతోసేపు పట్టదు.
మిత్రులారా, ఇంతకు ముందున్న ప్రభుత్వం కూడా ఈ విధంగా చేసి ఉండవచ్చు.
కానీ, ఇలాంటి ముఖ్యమైన చర్యలు తీసుకోవాలంటే నమ్మదగిన నిజాయతీ, విశ్వసనీయ ప్రతిష్ఠ ఉండటం ఎంతో అవసరమని ఈ సందర్భం గా పేర్కొంటున్నాను.
ఇక మా ప్రభుత్వం ‘కనిష్ఠ ప్రభుత్వం-గరిష్ఠ పాలన’ మంత్రం ప్రాతిపదిక గా ఎలాంటి చిక్కులూ లేకుండా వనరులను ప్రతి అడుగు లోనూ అందుబాటులో ఉంచింది.
నాకు జ్ఞాపకమున్న మేరకు ఈ పోర్టల్ ను గురించి నేను అధికారులతో మాట్లాడినప్పుడు- ‘‘పారిశ్రామికవేత్తల వ్యాపార పరిమాణ సమాచారం వారు సమర్పించే వస్తువులు, సేవల పన్ను (జిఎస్ టి) రిటర్ను లో ఉంటుంది.
అలాగే ఆదాయం వివరాలు వారి పన్ను రిటర్ను లో ఉంటాయి.
బ్యాంకు ఖాతా ద్వారా ధనప్రవాహ సమాచారం కూడా అందుబాటులో ఉంటుంది.
అలాంటప్పుడు వీటి ఆధారం గా సరళ రీతి లో రుణ అభ్యర్థన పై విశ్లేషణ చేపట్టి, రుణం ఎందుకు మంజూరు చేయరాదు?’’
అని ప్రశ్నించాను.
ఈ సదుపాయాన్ని మరింత ఉత్తేజకరం గా వాడుకొనేటట్టు ప్రోత్సహించాలని కూడా చెప్పాను.
తదనుగుణం గా ఎంఎస్ఎంఇ రంగాని కి అందుబాటులో గల జిఎస్ టి పోర్టల్ వంటి వేదికల ను అనుసంధానించడం తప్పనిసరి.
ఈ పోర్టల్ లో చేరే ఒక నిజాయతీపరుడైన పన్ను చెల్లింపుదారు లేదా ఓ నిజాయితీ గల వ్యాపారవేత్త కు రుణం మంజూరు లో ఏదైనా సమస్య ఎందుకు ఉండాలి ?
కాబట్టి మీరు జిఎస్ టి పోర్టల్ లో మీ రిటర్ను ను దాఖలు చేసినప్పుడే ఈ సదుపాయం కూడా పొందవచ్చు.
మీరు పోర్టల్ లోకి వెళ్లగానే ‘మీకు రుణం కావాలా?’
అన్న ప్రశ్న కనిపిస్తుంది.
మీ సమాధానం ‘అవును’ అయితే మీకు వెంటనే ‘59 నిమిషాల్లో రుణం’ పోర్టల్ అందుబాటు లోకి వస్తుంది.
మిత్రులారా, జీఎస్టీ చెల్లించే ప్రతి ఎంఎస్ఎంఈ పారిశ్రామికవేత్త, వ్యాపారవేత్త ముంగిటకు ప్రభుత్వ సదుపాయాలు చేరాలన్నదే మా కృషి పరమార్థం.
వీటన్నిటినీ దృష్టిలో పెట్టుకొని, చివర గా కేవలం 59 నిమిషాల్లో రుణ ఆమోదం లభించే వెసులుబాటు కల్పించగల ‘‘జిఎస్ టి పోర్టల్’’ను మీకు అంకితం చేస్తున్నానని నేనివాళ ప్రకటిస్తున్నందుకు సంతోషిస్తున్నాను.
దేశం లో ప్రతి రంగం లోని చిన్న పారిశ్రామికవేత్తల కు నేడు ఈ ప్రయోజనం అందుబాటు లోకి రావడం ప్రారంభమైంది.
ఇదే న్యూ ఇండియా..
ఇకపై బ్యాంకుల చుట్టూ ప్రదక్షిణలు చేసే దురవస్థ ఉండదు.
మిత్రులారా,
నేను ఇప్పుడు ఇవాళ్టి ‘‘రెండో ప్రకటన’’ విషయానికి వస్తున్నాను.
మీరు 59 నిమిషాల్లో చిక్కుల్లేని రుణం పొందే సమయంలోనే దానిపై వడ్డీ శాతం ఎంత?
అన్నది కూడా ముఖ్యమైన అంశమే.
ఇప్పుడు నేను చెప్పబోతున్న విషయాన్ని జాగ్రత్త గా వినండి.
మిత్రులారా, జిఎస్ టి లో భాగంగా నమోదైన ప్రతి ఎంఎస్ఎంఇ పరిశ్రమకూ కోటి రూపాయల దాకా కొత్త రుణం లేదా అదనపు రుణంపై వడ్డీ లో 2 శాతం రాయితీ ని ఇవ్వాలని ఇప్పుడు నిర్ణయించబడింది.
మీ నీతి కి, నిజాయతీ కి లభించే అవకాశం.
జిఎస్ టి లో చేరడం, పన్ను చెల్లించడం మీలో భద్రత భావాన్ని పెంచడమే కాక రుణం పై 2 శాతం రాయితీ ని పొందడానికి కూడా మిమ్మల్ని అర్హుల ను చేయడం ఇందులోని అదనపు సౌలభ్యం.
ఇదొక్కటే కాదు… ఎగుమతిదారులకు కూడా దీపావళి బహుమతి సిద్ధం గా ఉంది.
సరకు ఎగుమతి కి ముందు, సరకు ఎగుమతి కి తరువాత కు మధ్య గల వ్యవధి లో ఎగుమతిదారుల నుండి జమ అయ్యే రుణం పై ఇప్పుడు 3 శాతం గా ఉన్న వడ్డీ ని 5 శాతాని కి పెంచాలని కూడా నిర్ణయించాం.
ప్రియ మిత్రులారా,
దేశం నుండి ఎగుమతుల విషయం లో ఎంఎస్ఎంఇ వ్యాపారవేత్తల కు భారీ వాటా ఉంది.
ఈ మేరకు దేశం నుండి మొత్తం ఎగుమతుల లో 40 శాతాన్ని నిర్వహిస్తున్నది మీరే.
కాబట్టి అంతర్జాతీయం గా భారతదేశాని కి పెరిగిన విశ్వసనీయత ఫలాలు మీకూ అందే విధంగా ఎంఎస్ఎంఇ ఎగుమతిదారులందరికీ వడ్డీ శాతం లో రాయితీ ని ఇవ్వాలని నిర్ణయించబడింది.
ఈ నిర్ణయం వల్ల ఎంఎస్ఎంఇ ఎగుమతిదారుల వాటా మరింత మెరుగు పడుతుందని నేను ఆశిస్తున్నాను.
ఇప్పటి వరకు చేసిన ప్రకటనల ప్రకారం..
మీరు బ్యాంకుల చుట్టూ తిరిగే అవసరం లేకుండానే తక్కువ వడ్డీ కి రుణాన్ని పొందడం సులభతరం కానుంది.
అయితే, మీరు రుణం తీసుకోవాల్సిన అగత్యాన్ని తగ్గించాలని కూడా నేను భావిస్తున్నాను.
ఎంఎస్ఎంఇ రంగం నుండి సరఫరా చేసే వస్తువుల పై పెద్ద కంపెనీలు బిల్లులు చెల్లించడం లో జాప్యం జరుగుతోందని నాకు తెలుసు.
సరుకుల సరఫరా బిల్లుల కు ఆమోదం లభించడం లో ఆలస్యం చోటుచేసుకుంటోంది.
అనేక సందర్భాల లో మీ సొమ్ము మీకు దక్కడం కోసం మీరు నెలల తరబడి వేచివుండవలసివస్తోంది.
ఈ పరిస్థితి ఉన్నపుడు మీ వ్యాపార నిర్వహణ కోసం మీరు రుణం తీసుకోవాల్సిన అవసరం ఏర్పడుతోంది.
ఇవాళ్టి మూడో ప్రకటన దీనికి సంబంధించినదే..
ఇప్పుడిక 500 కోట్ల రూపాయలకు పైగా వార్షిక వ్యాపార పరిమాణం గల కంపెనీలన్నీ ‘‘ట్రేడ్ రిసీవబుల్స్ ఇ-డిస్కౌంటింగ్ సిస్టమ్’’ (TReDS-ట్రెడ్స్) వేదిక లో తప్పనిసరిగా నమోదు కావలసివుంటుంది.
దీని వల్ల ఎంఎస్ఎంఇ రంగాని కి ధనప్రవాహం సమస్య తప్పుతుంది.
కొన్ని ప్రభుత్వరంగ సంస్థ లు, బ్యాంకులు, ఎంఎస్ఎంఇలతో పాటు చిన్న తరహా పరిశ్రమల నుండి వస్తు సరఫరాలు స్వీకరించే పరిశ్రమలు కూడా ఈ ‘ట్రెడ్స్’ సామూహిక వేదిక లో భాగస్వాములన్నది మీలో చాలా మందికి తెలిసే ఉంటుంది.
ఈ నేపథ్యం లో ‘ట్రెడ్స్’ పరిధి ని విస్తరించాలని ప్రభుత్వం భావిస్తోంది.
ఆ మేరకు ఇందులో చేరవలసింది గా ప్రభుత్వరంగ సంస్థలన్నిటినీ ఆదేశించింది.
అంతే కాకుండా వాటి కి సంబంధించిన ఇతర పరిశ్రమల ను కూడా ఇందులో చేరేలా ప్రోత్సహించాలని సూచించింది.
500 కోట్ల రూపాయలకు పైగా వార్షిక వ్యాపార పరిమాణం గల కంపెనీల కు ఈ ‘ట్రెడ్స్’ వేదిక లో చేరడం వల్లకలిగే ప్రయోజనాలేమిటో ఇప్పుడు వివరిస్తాను.
ఉదాహరణ కు- ఓ చిన్నతరహా పారిశ్రామికవేత్త నుండి ఒక పెద్ద పరిశ్రమ 10 లక్షల రూపాయల విలువైన సరుకులను కొనుగోలు చేసిందనుకుందాం..
ఆ మేరకు కొనుగోలు జాబితా ప్రకారం సరుకులు సరఫరా అయినట్లు నిర్ధారించే ధ్రువీకరణ ను సదరు పారిశ్రామికవేత్త అందుకొని ఉంటారు.
అయితే, ఏదో ఒక కారణం తో ఆ పెద్ద కంపెనీ నిర్దిష్ట వ్యవధి లో చెల్లింపులు చేయనట్లయితే చిన్న వ్యాపారవేత్త దురదృష్టవశాత్తూ సమస్యల్లో చిక్కుకుంటారు.
ఎందుకంటే..
చిన్న వ్యాపారవేత్త కు 10 లక్షల రూపాయలంటే పెద్ద మొత్తమే కదా!
అటువంటి పరిస్థితి లో చిన్న వ్యాపారవేత్త కు ‘ట్రెడ్స్’ వేదిక నుండి సహాయం అందుతుంది.
ఇందుకోసం వారు చేయవలసిందల్లా సరుకుల సరఫరా ను నిర్ధారిస్తూ తనకు అందిన ధ్రువీకరణ ను లేదా సరుకుల సరఫరా బిల్లు ను ఈ వేదిక లో అప్‌లోడ్‌ చేయడమే.
ఈ బిల్లు ప్రాతిపదిక గా ఒకటి రెండు నెలల వ్యవధి లోగా సొమ్ము చెల్లింపు ను కోరవచ్చు.
పె ద్ద కంపెనీ లు జారీ చేసిన బిల్లుల కు బ్యాంకులు విశ్వసనీయత మంజూరు చేయాల్సి ఉంటుంది గనుక..
ఆర్థిక మద్దతు కింద చిన్నతరహా వ్యాపారవేత్త తగిన మొత్తం అందుకొనే అర్హత ను కలిగి వుంటారు.
ఆ మేరకు భవిష్యత్తు లో వారి కి పెద్ద కంపెనీ నుండి చెల్లింపులు అందగానే ఆ మొత్తం బ్యాంకు కు జమ అవుతుంది కాబట్టి వారు తమ వ్యాపారాన్ని నిర్విఘ్నంగా కొనసాగించగలరు.
మిత్రులారా,
మీ వ్యాపారం లో పెట్టుబడి కి గాని, చక్రగతి కి గాని డబ్బు కొరత ఉండకపోవడం దీని వల్ల కలిగే అతి పెద్ద ప్రయోజనం.
తదనుగుణం గా మీ వ్యాపారం లో ధన ప్రవాహ చక్రం నిరంతరం నిర్వహణ లో ఉంటుంది.
అయినప్పటికీ- చిన్న తరహా పరిశ్రమల కు సంబంధించిన బిల్లుల ను త్వరగా ఆమోదించి, వారికి చెల్లింపుల లో జాప్యం కాకుండా చూడాలన్నది ఈ ప్రకటన సందర్భం గా పెద్ద కంపెనీల కు నేను చేస్తున్న విజ్ఞప్తి.
మిత్రులారా,
మీకు చెల్లింపు లు అప్ప‌టికీ ఆల‌స్య‌మైతే, మీకు సుల‌భం గా ఉండేందుకు మేం మ‌రో ప్ర‌త్యామ్నాయాన్ని సిద్ధం చేశాం.
మన చిన్న త‌ర‌హా సంస్థ‌ లు త‌మ స‌మ‌స్య‌ల‌ ను ఎంఎస్ఎంఇ మంత్రిత్వ‌ శాఖ పోర్ట‌ల్‌ లో న‌మోదు చేసుకోవ‌చ్చు.
అది ప్ర‌భుత్వ జోక్యం తో నిర్ణీత కాల వ్య‌వ‌ధి లోగా ఆ స‌మ‌స్య‌ల‌ ను ప‌రిష్క‌రిస్తుంది.
పెద్ద కంపెనీ లు నిర్ణీత కాల వ్య‌వ‌ధి లోగా మీ చెల్లింపులు చేయ‌డానికి ఇది వాటి కి ప్రేర‌ణ‌ గా ఉంటుంది.
మిత్రులారా,
ఎంఎస్ఎంఇ రంగాని కి త‌క్కువ వ‌డ్డీ రేటు కు సుల‌భం గా రుణాలు అందించాల‌న్న‌ది మా ప్రాధాన్య అంశం.
దీని వ‌ల్ల ఎంఎస్ఎంఇ ఎగుమ‌తిదారులు వ‌డ్డీ రేటు పై తగ్గింపు ప్ర‌యోజ‌నాన్ని పొంద‌డానికి అవ‌కాశం ఉంటుంది.
అలాగే వ్యాపారులు న‌గ‌దు చెలామ‌ణి స‌క్ర‌మం గా జ‌రిగేలా చూసుకోవ‌డానికి వీలు క‌లుగుతుంది.
నా మొద‌టి మూడు ప్ర‌క‌ట‌న‌ లు ఈ దిశ‌ గానే ఉన్నాయి.
ఇక ఇప్పుడు నేను కేట‌గిరి-‘‘బి’’ గురించి చెప్తాను.
మరి ఇది మీ కోసమే.
దేశ ఎంఎస్ఎంఇ రంగం కోసం కొత్త విపణి యొక్క రూప‌క‌ల్ప‌న.
ఈ దిశ‌ గా ప్ర‌భుత్వం ప‌లు ప్ర‌ధాన చ‌ర్య‌ల ను తీసుకొంది.
ఈ దిశ‌ గా నేను కొన్ని కీలక నిర్ణ‌యాల‌ ను ఈ రోజు న స‌గ‌ర్వం గా ప్ర‌క‌టించ‌నున్నాను.
మిత్రులారా, గ‌త సంవ‌త్స‌రం ప్ర‌భుత్వ కంపెనీ లు వివిధ వ‌ర్గాల నుండి సుమారు 1,14,000 కోట్ల రూపాయ‌ల విలువ‌ గ‌ల స‌ర‌కు ను కొనుగోలు చేశాయి.
ఇలాంటి ప్ర‌భుత్వ కంపెనీ లు తాము కొనుగోలు చేసే వాటి లో 20 శాతం స‌ర‌కు ను ఎంఎస్ఎంఇ రంగం నుండి అంటే సూక్ష్మ‌, చిన్న‌త‌ర‌హా ప‌రిశ్ర‌మ‌ల వద్ద నుండి కొనుగోలు చేయాల‌న్నది నిబంధ‌న‌.
ఈ రోజు న నా నాలుగో ప్ర‌క‌ట‌న దీనికి సంబంధించిందే.
ప్ర‌భుత్వం త‌ప్ప‌నిస‌రి గా సూక్ష్మ‌, చిన్న త‌ర‌హా ప‌రిశ్ర‌మ‌ల నుండి సేక‌రించ‌వ‌ల‌సిన స‌ర‌కు ను 20 నుండి 25 శాతాని కి పెంచాల‌ని నిర్ణ‌యించ‌డం జ‌రిగింది.
అంటే, ఈ 5 శాతం పెంపుద‌ల వ‌ల్ల ప్ర‌భుత్వ సంస్థ‌ లు కొనుగోలు చేసే స‌ర‌కు లో సూక్ష్మ‌,చిన్న త‌ర‌హా ప‌రిశ్ర‌మ‌ల ఉత్ప‌త్తుల వాటా కూడా పెర‌గ‌నుంది.
దీనిని మ‌రింత ముందుకు తీసుకుపోయే విధం గా నా ఐదో ప్ర‌క‌ట‌న మ‌హిళా వాణిజ్య‌వేత్త‌ల‌ కు సంబంధించింది.
ఎంఎస్ఎంఇ రంగం నుండి త‌ప్ప‌నిస‌రి గా 25 శాతం కొనుగోళ్లు చేయాల‌న్న నిబంధ‌న‌ తో పాటు మొత్తం కొనుగోళ్ల‌ లో 3 శాతం కొనుగోళ్లు ఈ రంగం లోని మ‌హిళా వాణిజ్య‌వేత్త‌ల‌ నుండి కొనుగోలు చేయాల‌ని నిర్దేశించ‌డం జ‌రిగింది.
ఆ ర‌కం గా ప్ర‌భుత్వ కంపెనీలు త‌ప్ప‌నిస‌రి గా మూడు శాతం ఉత్ప‌త్తుల‌ ను మ‌హిళా వాణిజ్య వేత్త‌ల నుండి కొనుగోలు చేయవలసివుంటుంది.
నా ఉద్దేశంలో ఈ రోజు న తీసుకొన్న నిర్ణ‌యం దేశం లో మ‌హిళా వాణిజ్య వేత్త‌ల‌ ను మ‌రింత బ‌లోపేతం చేయ‌డానికి ఉప‌క‌రిస్తుంది.
భాగ‌స్వాముల కు, ఎంఎస్ఎంఇ , జిఇఎమ్ ల‌కు మ‌రో వేదిక ను ప్ర‌భుత్వం అభివృద్ధి చేసింది.
అది జిఇఎమ్.
అంటే, ప్ర‌భుత్వ ఇ-మార్కెట్ ప్లేస్‌ కు ఇది సంక్షిప్త రూపం.
దీనిని రెండున్న సంవ‌త్స‌రాల క్రితం ప్రారంభించిన‌పుడు దీని వెనుక ప్ర‌ధానోద్దేశ్యం ప్ర‌భుత్వం వివిధ ఉత్ప‌త్తు ల సేక‌ర‌ణ‌ లో పార‌ద‌ర్శ‌క‌త్వాన్ని పాటించాలన్నదే.
ఈ పార‌ద‌ర్శ‌క‌త్వం వ‌ల్ల సూక్ష్మ‌, చిన్న‌త‌ర‌హా ప‌రిశ్ర‌మ‌లు ప్ర‌త్య‌క్ష ప్ర‌యోజ‌నాన్ని పొంద‌గ‌లుగుతున్నాయి.
జిఇఎమ్ వ‌ల్ల చిన్న వాణిజ్య సంస్థ‌ లు ప్ర‌భుత్వ కొనుగోలుదారు సంస్థల‌ ను చేర‌డం సుల‌భ‌ం అవుతోంది.
త‌మిళ‌ నాడు లోని ఒక మ‌హిళ చిన్న థ‌ర్మోస్‌ల‌ ను ప్ర‌ధాన‌ మంత్రి కార్యాల‌యాని కి విక్రయించింది.
ఆమె కు స‌కాలం లో చెల్లింపులు చేయ‌డం నాకు ఇంకా గుర్తుంది.
ఆ ర‌కం గా ప‌లు సూక్ష్మ‌, చిన్న వ్యాపార సంస్థ‌ లు ఈ పోర్ట‌ల్ ద్వారా కొత్త వ్యాపార అవ‌కాశాల‌ ను పొంద‌గ‌లుగుతున్నాయి.
ఇది వారి జీవితాల‌ కు కొత్త ప్రేర‌ణ‌నిస్తోంది.
లేకుంటే , చిన్న త‌ర‌హా వ్యాపారులు తాము స‌గ‌ర్వం గా పెద్ద స‌ర‌ఫ‌రా దారుల ముందు నిల‌బ‌డి , ప్ర‌భుత్వాని కి త‌మ ఉత్ప‌త్తులను విక్రయించుకోగ‌ల సామ‌ర్ధ్యాన్ని సంపాదించుకోవ‌డాన్ని ఊహించుకొనే వారు కాదు.
కానీ జిఇఎమ్ పోర్ట‌ల్ తో ఇదంతా ఇప్పుడు సాధ్య‌మౌతోంది.
మిత్రులారా,
ఇప్ప‌టివ‌ర‌కు జిఇఎమ్ పోర్ట‌ల్‌ కు 1.5 ల‌క్ష‌ల మంది స‌ర‌ఫ‌రాదారులు వారి పేర్ల‌ ను న‌మోదు చేసుకొన్నారు.
ఇందులో 40 వేల మంది ఎంఎస్ఎంఇ లు ఉన్నాయి.
వీటిలో 9 ల‌క్ష‌ల ఆర్డ‌ర్ లను ఇప్ప‌టి వ‌ర‌కు ఇవ్వ‌డం జ‌రిగింది.
సుమారు 14,000 కోట్ల రూపాయ‌ల విలువ‌ గ‌ల లావాదేవీల‌ కు చెల్లింపులు జ‌రిగాయి.
ఏ మ‌ధ్య‌వ‌ర్తి కి క‌మిశన్ ను చెల్లించ‌కుండా, త‌మ ఆర్జన లో మరొకరి కి భాగం పంచకుండా ఎంత‌ మంది నవ పారిశ్రామికులు ఈ పోర్ట‌ల్ ద్వారా ప్ర‌యోజ‌నాన్ని పొందారో ఊహించండి.
మిత్రులారా, జిఇఎమ్ వ్య‌వ‌స్థ‌ ను బ‌లోపేతం చేయ‌డానికి కేంద్ర ప్ర‌భుత్వం ఈ రోజు న మ‌రో కీల‌క నిర్ణ‌యాన్ని తీసుకొంది.
ఇది ఈ రోజు న నా ఆరో ప్ర‌క‌ట‌న‌.
మీకు ఇది దీపావ‌ళి బ‌హుమ‌తి కూడాను.
మిత్రులారా, ప్ర‌స్తుతం అన్ని కేంద్ర ప్ర‌భుత్వ కంపెనీ లు జిఇఎమ్ కు స‌బ్‌స్క్ర‌యిబ్ చేయాల‌ని నిర్దేశించ‌బ‌డింది.
అంతే కాదు.
వారు ఎంఎస్ఎంఇ విక్రేతల ను ఈ వేదిక లో చేర్చాలి.
ఎంఎస్ఎంఇ ల నుండి కొనుగోలు వ‌ల్ల‌ వాటి కి గ‌రిర‌ష్ఠ ప్ర‌యోజ‌నం ల‌భిస్తుంది.
జిఇఎం లో న‌మోదు వ‌ల్ల అప‌రిమిత అవ‌కాశాల‌ కు వీలు క‌లుగుతుంది.
అలాగే నేటి ప్ర‌క‌ట‌న‌ తో సూక్ష్మ‌, చిన్న ప‌రిశ్ర‌మ‌లు మ‌రింత సంఘ‌టితమై , విస్తృత అవ‌కాశాల‌ ను పొంద‌నున్నాయి.
మిత్రులారా,
ప్ర‌స్తుత కంప్యూట‌రైజేశన్‌, సాంకేతిక విజ్ఞానం, ఇ- కామ‌ర్స్, ఆన్‌లైన్ మార్కెటింగ్ యుగం లో మ‌రిన్ని చిన్న త‌ర‌హా ప‌రిశ్ర‌మ‌లు త‌మ వ్యాపారానికి సంబంధించి గ‌రిష్ఠ ప్ర‌యోజ‌నాన్ని పొంద‌డానికి ఈ పోర్ట‌ల్‌లో చేర‌వ‌ల‌సి ఉంది.
జిఇఎం లాగే ఇత‌ర ఈ కామ‌ర్స్ వేదిక‌ల‌పై చిన్న‌త‌ర‌హా సంస్థ‌లు త‌మ ఉత్ప‌త్తుల‌ ను విక్రయించాలంటే నాణ్య‌త ప్ర‌మాణాల‌ కు సంబంధించిన స‌ర్టిఫికేశన్ అవ‌స‌రం.
ఇటువంటి స‌ర్టిఫికెట్ ప్ర‌క్రియ మీ కార్ఖానా కు మీ క్ల‌స్ట‌ర్‌ కు ద‌గ్గ‌ర‌ లోనే ల‌భించేట‌ట్టుగా వివిధ స‌ర్టిఫికేశన్ ఏజెన్సీల‌ తో క‌ల‌సి ప్ర‌భుత్వం కృషి చేస్తోంది.
చిన్న త‌ర‌హా ప‌రిశ్ర‌మ‌ల‌ ను ప్రైవేటు రంగం తో అనుసంధానించేందుకు అగ్రిగేట‌ర్ న‌మూనా ను మేం అభివృద్ధి చేస్తున్నాము.
మిత్రులారా, నేను ఇక ఇప్పుడు కేట‌గిరీ ‘‘సి’’ స‌మ‌స్య‌ ను గురించి చెప్తాను.
పెట్టుబ‌డి, విపణి లు కాకుండా ఎస్‌ఎంఇ లు ఎదుర్కొనే ప్ర‌ధాన స‌వాలు సాంకేతిక అభివృద్ధి కి సంబంధించింది.
మ‌న వ‌ద్ద ఉన్న చాలా వ‌ర‌కు చిన్న‌త‌ర‌హా ప‌రిశ్ర‌మ‌లు ఆధునిక సాంకేతిక విజ్ఞానాని కి సంబంధించి స‌కాలం లో త‌గిన ప్ర‌యోజ‌నాన్ని పొంద‌లేక‌పోతున్నాయి.
దేశంలో నెల‌కొల్పిన టూల్‌రూమ్‌ లు ఇవాళ మీ ప్రోడ‌క్ట్ డిజైన్‌ ను మెరుగుప‌ర‌చ‌డానికి , కొత్త డిజైన్ రూప‌క‌ల్ప‌న‌ కు మ‌ద్ద‌తిస్తున్నాయి.
మీరు అత్యున్న‌త సాంకేతిక‌త క‌లిగిన ఉత్ప‌త్తుల‌ ను, మీ వ‌ద్ద యంత్రాలు అందుబాటు లో లేకున్నప్పటికీ కూడా ఈ టూల్ రూమ్‌ ల‌లో త‌యారు చేయ‌వచ్చు.
గ‌డ‌చిన నాలుగు సంవ‌త్స‌రాలు గా ఈ టూల్ రూమ్‌ ల‌లో ప‌రిస్థితుల‌ ను మెరుగుపరచేందుకు ప్ర‌భుత్వం ప్రాధాన్య‌మిస్తోంది.
గ‌త ప్ర‌భుత్వం ఈ టూల్ రూమ్‌ ల‌లో సుమారు మూడున్న‌ర మిలియ‌న్ మంది కి శిక్ష‌ణ స‌దుపాయాన్ని క‌ల్పించ‌గా మా ప్ర‌భుత్వం ఆరున్న‌ర మిలియ‌న్ మంది కి శిక్ష‌ణను ఇచ్చేందుకు ఏర్పాట్లు చేసింది.
నేను, ఈ రోజు న చేయ‌బోయే ఏడో ప్ర‌క‌ట‌న ఈ సాంకేతిక అభివృద్ధి కి సంబంధించిందే.
మిత్రులారా, ఈ త‌ర‌హా టూల్‌రూమ్ వ్య‌వ‌స్థ‌ ను దేశ‌వ్యాప్తం గా విస్త‌రించాల‌ని ప్ర‌భుత్వం నిర్ణ‌యించింది.
దీనిని సాధించ‌డాని కి దేశ‌వ్యాప్తం గా 20 హ‌బ్‌ల‌ ను నిర్మించ‌డం జ‌రుగుతుంది.
టూల్ రూమ్‌ ల వంటి 100 స్పోక్‌ల‌ ను నెల‌కొల్ప‌డం జ‌రుగుతుంది.
ఈ కీల‌క‌మైన కార్య‌క్ర‌మాని కి నేను ఈ రోజు న 6,000 కోట్ల రూపాయ‌ల పాకేజి ని ప్ర‌క‌టిస్తున్నాను.
ఇది ఎంఎస్ఎంఇ లు మంచి డిజైన్‌ లను అభివృద్ధిపరచడానికి, నాణ్య‌త‌ ను పెంచుకోవ‌డానికి శిక్ష‌ణ ను పొంద‌డానికి, క‌న్స‌ల్టెన్సీ సేవ‌ల ను పొంద‌డానికి వీలు క‌ల్పిస్తుంది.
ఇది ఈ రంగానికి ఎంత‌గానో ఉప‌యుక్తం గా ఉంటుంది.
సాంకేతికం గా ఉన్న‌త‌ స్థితి ని సాధించ‌డానికి మ‌ద్ద‌తిచ్చే విష‌యం లో జ‌రుగుతున్న కృషి ని మీకు తెలియ‌జేయ‌డం తో పాటు నేను ఇప్పుడు మ‌రో అంశం కేట‌గిరి ‘‘డి’’ ని గురించి చెప్తాను.
ఇదే ‘ఈజ్ ఆఫ్ డూయింగ్ బిజినెస్‌’.
మీలో చాలా మంది ఔషధ రంగం లో వ్యాపార‌వేత్త‌లు గా కొనసాగుతుండి వుండ‌వ‌చ్చు.
మీరు ఔష‌ధాల‌ ను త‌యారు చేయ‌డంతో పాటు వాటిని విదేశాల‌ కు ఎగుమ‌తి కూడా చేస్తారు.
మ‌న దేశం లోని ప‌లు చిన్న‌త‌ర‌హా ప‌రిశ్ర‌మ‌లు ప్రాణావ‌స‌ర అత్య‌వ‌స‌ర ఔష‌ధాల‌ ను ఉత్ప‌త్తి చేస్తున్నాయి కూడా.
ఇవి చాలా ముఖ్య‌మైనవి.
ఈ చిన్న కంపెనీల కు ఎంతో ప్ర‌తిభ ఉంది, నైపుణ్యం ఉంది.
కానీ దుర‌దృష్ట వ‌శాత్తు ఇవి త‌మ ఉత్ప‌త్తుల‌ ను పెద్ద కంపెనీల బ్రాండ్ ల ద్వారా విక్రయించవ‌ల‌సి వ‌స్తుంది.
ఈ రోజు న నా ఎనిమిదో ప్ర‌క‌ట‌న ఈ ఫార్మా కంపెనీల‌ కు సంబంధించింది.
ఎంఎస్ఎంఇ రంగం లోని ఫార్మా కంపెనీలు వ్యాపార సామర్ధ్యాన్ని క‌లిగివున్నాయి.
అందువ‌ల్ల వీటి ని వినియోగదారుల కు నేరు గా అందుబాటు లోకి తెచ్చేందుకు ప్ర‌త్యేకం గా ఒక క్ల‌స్ట‌ర్ ను ఏర్పాటు చేసేందుకు నిర్ణ‌యించాం.
ఈ క్ల‌స్ట‌ర్ లలో 70 శాతం ఖ‌ర్చు ను కేంద్ర ప్ర‌భుత్వం భ‌రిస్తుంది.
మా ప్ర‌భుత్వం తీసుకున్న‌ ఈ చ‌రిత్రాత్మ‌క నిర్ణ‌యం ఫార్మా రంగం లో ఉత్ప‌త్తి ని పెంచ‌డానికి ఉప‌యోగ‌ప‌డుతుంది.
మిత్రులారా,
మీరు ఒక‌టి గ‌మ‌నించే ఉంటారు.
నేను నా ప్ర‌సంగాన్ని ప్రారంభించిన‌ప్ప‌టి నుండి సాంకేతిక విజ్ఞానం, జిఎస్‌ టి, ఆన్‌లైన్ పోర్ట‌ల్స్‌, ఫార్మ‌లైజేశన్‌, TReDS, GeM పోర్ట‌ల్ ల వంటి ప‌దాల‌ ను వల్లిస్తూ వ‌చ్చాను.
నిజాని కి ఇవ‌న్నీ మిమ్న‌ల్ని ర‌క‌ర‌కాల నియ‌మ‌నిబంధ‌న‌ల చిక్కుముడి నుండి విముక్తి చేసేవి.
జిఎస్‌ టి అనేది ఆర్థిక వ్య‌వ‌స్థ‌ ను ఒక క్ర‌మ ప‌ద్ధ‌తి లో ఉంచింది.
ఇది వ్యాపారాన్ని నూత‌న సాంకేతిక ప‌రిజ్ఞాన‌మైన బిగ్‌ డేటా ఎన‌లిటిక్స్‌ తో అనుసంధానించడాన్ని సుల‌భ‌త‌రం చేసింది.
ఈ డేటా విశ్లేష‌ణ‌ తో సుల‌భ‌త‌ర వాణిజ్యం దిశ‌ గా మ‌రింత మెరుగుద‌ల క‌నిపిస్తుంది.
ఇది మీ గుమ్మం ముందుకు మ‌రిన్ని స‌దుపాయాల‌ ను తీసుకువస్తుంది.
ఇది నూత‌న వ్యాపార వాతావ‌ర‌ణం తో కూడిన న్యూ ఇండియా కు పునాది కాబోతుంద‌న్న‌ది నా గ‌ట్టి విశ్వాసం.
ఇది క‌చ్చితం గా నిజాయతీ ని ప్రోత్స‌హిస్తుంది.
మిత్రులారా,
ప్ర‌భుత్వ నియ‌మ నిబంధ‌న‌ లు ఎంఎస్ఎంఇ రంగాని కి అనుకూలం గా లోప‌ ర‌హితం గా ఉంచేందుకు నేను ఈ రోజు న తొమ్మిదో ప్ర‌క‌ట‌న ను చేస్తున్నాను.
ఈ దిశ‌ గా కీల‌క నిర్ణ‌యాన్ని వెలువ‌రిస్తున్నాను.
దీనితో మీరు త‌క్కువ ఫారాలు , త‌క్కువ రిట‌ర్న్‌ లు దాఖ‌లు చేయ‌వ‌ల‌సివుంటుంది.
ఎనిమిది కార్మిక చ‌ట్టాల కింద‌, ప‌ది కేంద్ర నిబంధ‌న‌ ల కింద ప్ర‌స్తుతం సంవ‌త్స‌రాని కి ఒక సారి మాత్ర‌మే ప‌త్రాల ను దాఖ‌లు చేస్తే స‌రిపోతుంది.
గ‌తం లో ఇది సంవ‌త్స‌రాని కి రెండు సార్లు దాఖ‌లు చేయ‌వ‌ల‌సి ఉండేది.
ప్ర‌భుత్వం పార‌ద‌ర్శ‌క‌త్వానికి పెద్ద పీట వేస్తూ, వ్యక్తిగ‌త జోక్యాన్ని వీలైనంత‌గా త‌గ్గించేందుకు ప్ర‌భుత్వం గ‌ట్టి కృషి చేస్తోంది.
అరుణ్ గారి కి కూడా ఆదాయ‌పు ప‌న్ను కు సంబంధించి దీనిని ప్ర‌స్తావించారు.
ఇది ఈ రోజు న నా ప‌దో ప్ర‌క‌ట‌న‌ కు సంద‌ర్భం గా ప‌నికి వ‌స్తుంది.
అన‌వ‌స‌ర ప‌రిశీల‌న‌ల‌ ను వ‌దిలించేందుకు, ప్ర‌భుత్వం, కార్ఖానా సంద‌ర్శ‌న‌ల‌ కు సంబంధించి కంప్యూట‌రైజ్‌డ్ ర్యాండ‌మ్ అలాట్ మెంట్‌ ద్వారా నిర్ణయించే ప‌ద్ధ‌తి ఉండాల‌ని ప్ర‌భుత్వం నిర్ణ‌యించింది.
ఇది కార్ఖానా సంద‌ర్శ‌న‌ కు సంబంధించిన రికార్డు, ఇత‌ర వివ‌రాల‌ ను న‌మోదు చేయ‌డంతో పాటు ఈ వారం త‌ర్వాత ఈ సంద‌ర్శ‌న‌ను సమీక్షిస్తుంది.
ఫ్యాక్ట‌రీని సంద‌ర్శించిన అధికారి 48 గంట‌ల‌ లోగా త‌న నివేదిక‌ ను సంబంధిత పోర్ట‌ల్‌ లో ఉంచాలి.
దీని వ‌ల్ల న‌కిలీ సంద‌ర్శ‌న‌ల‌ కు వీలు ఉండ‌దు.
న‌కిలీ సంద‌ర్శ‌న‌ ల త‌ప్పుడు క్లెయిముల‌ ను నమోదు చేస్తుంది.
ఈ నిర్ణ‌యం ఇన్స్‌పెక్ట‌ర్ రూల్‌ ను వ‌దిలించుకోవ‌డానికి ఎంతో కీల‌కం గా ఉప‌యోగ‌ప‌డుతుంది.
చిన్న త‌ర‌హా ప‌రిశ్ర‌మ‌ల విష‌యం లో ఇది ఎక్కువ‌ గా క‌నిపిస్తుంటుంది.
ఇక ఇప్పుడు ఏ ఇన్ స్పెక్ట‌ర్‌ కూడా త‌న ఇష్టం వ‌చ్చిన‌ట్టు మీ కంపెనీ లోకి రావ‌డానికి వీలు లేదు.
మీరు ఆయ‌న సంద‌ర్శ‌న అవ‌స‌రాన్ని, విశ్వ‌స‌నీయ‌త‌ ను ఇప్ప‌డు ప్ర‌శ్నించ‌వ‌చ్చు.
మిత్రులారా,
ప్ర‌భుత్వం మిమ్మ‌ల‌ను విశ్వ‌సిస్తుంది.
ఇది దేశం లోని పౌరులంద‌రినీ విశ్వ‌సిస్తుంది.
గ‌డ‌చిన నాలుగు సంవ‌త్స‌రాల‌ లో మా ప్ర‌భుత్వం చాలా చోట్ల అఫిడ‌విట్ విధానాన్ని తొల‌గించింది.
అలాగే చాలా ప్ర‌భుత్వ ఉద్యోగాల‌ లో ఇంట‌ర్వ్యూ విధానాన్ని తొల‌గించింది.
అలాగే స్వీయ ధ్రువీక‌ర‌ణ‌ ను అనుమ‌తించింది.
ఈ రోజు న నేను చిన్న‌త‌ర‌హా ప‌రిశ్ర‌మ‌ల‌కు సంబంధించిన ప‌ర్యావ‌ర‌ణ చ‌ట్టాల విష‌యం లో పెద్ద సంస్క‌ర‌ణ‌ ను ప్ర‌క‌టించ‌బోతున్నాను.
అది, మీకు ఈ దీపావ‌ళి కి 11వ బ‌హుమ‌తి.
నా 11వ ప్ర‌క‌ట‌న‌.
ఇది మీకు, ప్ర‌భుత్వాని కి మ‌ధ్య ప‌ర‌స్ప‌ర విశ్వాసాని కి సంబంధించింది.
నా 11 వ ప్ర‌క‌ట‌న ఏమిటంటే, ప‌ర్యావ‌ర‌ణ ఆమోదాల ప్ర‌క్రియ‌ ను సుల‌భ‌త‌రం చేయ‌డం, అలాగే స్వీయ ధ్రువీక‌ర‌ణ‌ ను ప్రోత్స‌హించ‌డానికి సంబంధించింది.
మిత్రులారా, ఏదైనా ఒక వాణిజ్య వ్యవస్థ ను స్థాపించాలంటే ఇప్ప‌టి వ‌ర‌కు అది రెండు ఘ‌ట్టాల ప‌ర్యావ‌ర‌ణ సంబంధ ఆమోదాలను అధిగమించవ‌ల‌సివుంది.
అలాగే దాని ని నెల‌కొల్ప‌డానికి అనుమ‌తి ని పొందవలసివుంది.
ప్ర‌స్తుతం ప్ర‌భుత్వం తీసుకున్న నిర్ణ‌యం ప్ర‌కారం ఎంఎస్ఎంఇ రంగాని కి సంబంధించి వాయు కాలుష్యానికి, జల కాలుష్యానికి సంబంధించిన చ‌ట్టాల విష‌యం లో ఒకే ఒక అనుమ‌తి స‌రిపోతుంది.
ప్ర‌భుత్వం మీరు స్వీయ ధ్రువీక‌ర‌ణ‌ తో స‌మ‌ర్పించే రిట‌ర్నుల‌ ను విశ్వ‌సించి వాటి ని ఆమోదిస్తుంది.
అలాగే కార్మిక శాఖ ప‌ర్యావ‌ర‌ణాని కి సంబంధించి చేసే నియమిత త‌నిఖీ లు దీనితో ముగిసిపొతాయి.
ఇక కేవ‌లం ప‌ది శాతం ఎంఎస్ఎంఇల‌ ను మాత్ర‌మే త‌నిఖీ చేస్తారు.
హ‌రిత‌, శ్వేత కేట‌గిరీల‌ లో వాణిజ్య వ్యవస్థ ల సంఖ్య‌ ను పెంచాల‌ని ప్ర‌భుత్వం నిర్ణ‌యించింది.
నేను ఎర్ర‌ కోట మీది నుండి చేసిన ప్ర‌సంగం లో చెప్ప‌ని మాట‌ల‌ ను ఒక సారి గుర్తు కు తెచ్చుకోండి.
జీరో డిఫెక్ట్‌, జీరొ ఎఫెక్ట్‌..
నేను టూల్ రూమ్ ను గురించి మాట్లాడినా, లేక స్వీయ ధ్రువీక‌ర‌ణ ను గురించి మాట్లాడినా మ‌న వ‌స్తువుల త‌యారీ లో ప్ర‌పంచం లోని ఏ విపణి కూడా లోపాన్ని వేలెత్తి చూపే విధం గా ఉండ‌కూడ‌ద‌న్న‌ది నా ఉద్దేశ్యం.
మ‌నం అంత‌టి శాస్త్రీయ సాంకేతిక విజ్ఞానం తో వ్యూహాత్మ‌కం గా ప‌ర్యావ‌ర‌ణం పై ఎటువంటి ప్ర‌భావం చూప‌కుండా మ‌నం మ‌న ఉత్ప‌త్తుల‌ ను త‌యారుచేస్తున్నాం.
ఈ మంత్రం తోనే మ‌నం ముందుకు సాగిపోతున్నాం.
మ‌నం మ‌న పౌరుల‌ ను, నవపారిశ్రామికుల ను విశ్వ‌సించిన‌ప్ప‌డే మ‌నం ప‌ర్యావ‌ర‌ణాన్ని మ‌రింత స‌మ‌ర్దం గా ప‌రిర‌క్షించ‌గ‌లుగుతామ‌న్న‌ది నా విశ్వాసం.
దీని తో ప్ర‌జ‌లు ఈ విష‌యాల‌ పైన శ్ర‌ద్ధ వహించి భాగ‌స్వాములు కావ‌డం పెరిగింది.
ఇందుకు సంబంధించిన ఫ‌లితాలు ఇప్ప‌టికే క‌నిపిస్తున్నాయి.
దేశం లో అట‌వీప్రాంతం పెరుగుద‌ల ఇందుకు ఉదాహ‌ర‌ణ‌.
ప్ర‌భుత్వం ఈ దిశ‌ గా మ‌రో కీల‌క నిర్ణ‌యాన్ని తీసుకొంది.
ఈ నిర్ణ‌యం ఈ రోజు న నేను చేయ‌బోయే12వ ప్ర‌క‌ట‌న‌.
ఎంఎస్ఎంఇ రంగాని కి న్యాయ‌ప‌ర‌మైన సంక్లిష్ట‌త‌ల నుండి కొంత ఉప‌శ‌మ‌నాన్ని క‌లిగించేందుకు కంపెనీల చ‌ట్టం లో కేంద్ర ప్ర‌భుత్వం కీల‌క స‌వ‌ర‌ణ ను తీసుకువ‌చ్చింది.
మిత్రులారా, చిన్న‌త‌ర‌హా కంపెనీ లు ఏవైనా చిన్న త‌ప్పులు చేసినా, ఉద్దేశ్యపూర్వ‌కం కాని పొరపాట్లు చేసినా వాటి ని నేరాలు గా ప‌రిగ‌ణించే ప‌రిస్థితి ఉండేది.
మిమ్మ‌ల్ని నేర‌గాళ్లు గా విచార‌ణ‌ కు నిల‌బెట్టే వారు.
ఈ చిన్న తప్పులు, తెలియ‌క జ‌రిగిన త‌ప్పుల వ‌ల్ల చాలా సంద‌ర్భాల‌ లో వ్యాపారులు జైలు పాలు కావ‌ల‌సి వ‌చ్చేది.
ఇటువంటి వాటి వ‌ల్ల మీ త‌ప్పులు స‌రిదిద్దుకోవ‌డానికి ప‌లు సార్లు న్యాయస్థానాల చుట్టూ తిర‌గవలసి వ‌చ్చేది.
ఇది అంతా మీ విలువైన స‌మ‌యాన్ని డ‌బ్బు ను వృథా చేసేది.
ఇది మీ ఆత్మ గౌర‌వాన్ని సైతం దెబ్బ‌తీస్తూ వ‌చ్చింది.
చిన్న, మ‌ధ్య‌త‌ర‌హా సంస్థ‌లు ఇటువంటి వాటి వ‌ల్ల ఎన్నో ఇబ్బందులు ఎదుర్కొంటూ వ‌చ్చాయి.
సూక్ష్మ‌, చిన్న‌త‌ర‌హా కంపెనీ లు ఈ ఇబ్బందుల‌ నుండి బ‌య‌ట‌ప‌డేందుకు ప్ర‌భుత్వం ఆర్డినెన్సు ను తీసుకువ‌చ్చింద‌ని తెలియ‌జేయ‌డానికి సంతోషిస్తున్నాను.
ప్ర‌స్తుతం అమ‌లు చేస్తున్న నిబంధ‌న‌ల ను ప్ర‌భుత్వం మార్చింది.
చిన్న చిన్న పొరపాటుల ను స‌రిదిద్దుకోవ‌డానికి మీరు న్యాయస్థానాల ను ఆశ్ర‌యించవలసిన ప‌ని లేదు.
అంతేకాదు చిన్న చిన్న ఉల్లంఘ‌న‌ ల విష‌యం లోనూ మీరు సంబంధిత విభాగానికి వెళ్లి, చిన్న సుల‌భ‌త‌ర‌ ప్ర‌క్రియ ద్వారా వాటిని స‌రిదిద్దుకోవ‌చ్చు
దీని వ‌ల్ల మ‌రో ప్ర‌యోజ‌నం ఏమిటంటే, వివిధ ప్ర‌త్యేక న్యాయస్థానాల లో దాఖ‌లైన 60 శాతం పైగా కేసులు వాటి నుండి బ‌య‌ట‌ప‌డ‌తాయి.
ఇటువంటి కేసులు వేలల్లో కాదు, ల‌క్ష‌ల‌ లో ఉన్నాయ‌ని నా దృష్టి కి వ‌చ్చింది.
దీని వ‌ల్ల ఇటువంటి కేసులు చాలా వ‌ర‌కు నేశన‌ల్ కంపెనీ లా ట్రైబ్యూన‌ల్ (ఎన్ సిఎల్ టి) ప్రాంతీయ డైరెక్ట‌ర్ ల ప‌రిధి లోకి వెళ్తాయి.
ఇది జ‌రిగితే కేసు విచార‌ణ వేగాన్ని పుంజుకొని స‌త్వ‌ర ప‌రిష్కారాని కి వీలు ఏర్పడుతుంది.
మిత్రులారా, ప్ర‌భుత్వం చిన్న‌త‌ర‌హా ప‌రిశ్ర‌మ‌ల‌ కు, ఒక్క‌రే య‌జ‌మాని గా క‌లిగిన కంపెనీల‌కు ఉప‌శ‌మ‌నాన్ని క‌లిగించింది.
ఇంత‌కు ముందు ఇటువంటి వారు ఎన్నో ర‌కాల జరిమానాల‌ ను ఎదుర్కోవ‌ల‌సి వ‌చ్చేది.
వీటిని ప్ర‌స్తుతం స‌గానికి స‌గం త‌గ్గించ‌డం జ‌రిగింది.
మిత్రులారా, నేను ఇక కేట‌గిరి ‘‘ఇ’’ కి వెళ్తాను.
ఈ విధమైన కీల‌క నిర్ణ‌యాల ను తీసుకోవ‌డంతో పాటు ప్ర‌భుత్వం నైపుణ్యం క‌లిగిన కార్మికుల‌ కు, చేతి వృత్తుల క‌ళాకారుల‌ కు ఎంఎస్ఎంఇ రంగం లో ప‌నిచేస్తున్న కార్మికుల‌ కు సామాజిక భ‌ద్ర‌త ను క‌ల్పించేందుకు కూడా ప్ర‌య‌త్నించింది.
ఇవి అసంఘ‌టిత రంగంలోనివి అయినందున ఈ నిర్ణ‌యం ఎంత కీల‌క‌మైందిగా చెప్పుకోవ‌చ్చు.
అందువ‌ల్ల ప్ర‌భుత్వం ఒక ప్ర‌చారాన్ని చేప‌ట్టి, దేశ‌వ్యాప్తం గా ఎంఎస్‌ఇ రంగం లోని కార్మికుల‌న ప్ర‌భుత్వ సామాజిక భ‌ద్ర‌త ప‌థ‌కాల కింద అనుసంధానం చేయాల‌ని నిర్ణ‌యించ‌డం జ‌రిగింది.
ఎంఎస్ఎంఇ రంగం లో ప‌ని చేస్తున్న కార్మికులకు జ‌న్‌ ధ‌న్ ఖాతా ఉండేలా ప్ర‌భుత్వం చ‌ర్య‌లు తీసుకొంటోంది.
అలాగే వీరి ని ప్ర‌ధాన‌ మంత్రి సుర‌క్ష బీమా యోజ‌న‌, ప్ర‌ధాన‌ మంత్రి జ్యోతి బీమా యోజ‌న ల వంటి బీమా ప‌థ‌కాల‌ లో ల‌బ్ధిదారులు గా చేర్చ‌డం జ‌రుగుతోంది.
ఒక‌వేళ కార్ఖానా కాస్త పెద్ద‌ది అయిన‌ట్ట‌యితే , అలాంటి సంద‌ర్భాల‌ లో ఉద్యోగుల భవిష్య నిధి, ఇఎస్‌ఐసి ల వంటి వాటిని క‌ల్పించ‌డం జ‌రుగుతుంది.
అలాగే ఎంఎస్ఎంఇ రంగంలో కొత్త‌గా చేరిన వారు ప్ర‌ధాన‌మంత్రి ఉపాధి ప్రోత్సాహ‌క ప‌థ‌కం కింద ప్ర‌యోజ‌నం పొందడానికి అర్హులు.
మిత్రులారా, ప్ర‌పంచీక‌ర‌ణ శ‌కం లో ఈ 12 నిర్ణ‌యాలూ ఎంఎస్ఎంఇ రంగాన్ని త‌ప్ప‌కుండా బ‌లోపేతం చేస్తాయి, కొత్త కోణం ఆవిష్కృత‌ం అవుతుంది.
ప‌ట్టుమ‌ని 59 నిమిషాల‌ లో రుణ‌ స‌దుపాయం, జిఎస్‌ టి పోర్ట‌ల్ ద్వారా రుణం, జిఎస్‌ టి తో నవపారిశ్రామికుల అనుసంధానం, స‌ర‌ళ‌మైన వ‌డ్డీ రేట్లు, త‌క్కువ ధ‌ర‌ కు ఎగుమ‌తుల రుణం, 500 మిలియ‌న్ ట‌ర్నోవ‌ర్‌ కు మించిన కంపెనీ లు, ప్ర‌భుత్వ కంపెనీలు అన్నీ టిఆర్ ఇ డి ఎస్ ప్లాట్‌ఫార్మ్ లో న‌మోదు చేసుకొనే ఏర్పాటు, క‌నీసం 25 శాతం ఉత్ప‌త్తులను త‌ప్ప‌నిస‌రి గా ఎంఎస్ఎంఇ రంగం నుండి కొనుగోలు చేసేందుకు ఆదేశం, మ‌హిళా నవ పారిశ్రామికుల వద్ద నుండి మూడు శాతం త‌ప్ప‌నిస‌రి గా కొనుగోలు కు నిర్ణ‌యం, అన్ని ప్ర‌భుత్వ కంపెనీల‌ ను జిఇఎమ్ వ‌ద్ద న‌మోదు చేయ‌డం, దేశ‌ వ్యాప్తం గా సాంకేతిక విజ్ఞానాన్ని వృద్ధి చేసేందుకు 20 హ‌బ్‌ లు, 100 స్పోక్‌ ల ఏర్పాటు కు నిర్ణ‌యం, ఫార్మా క్ల‌స్ట‌ర్ ల ఏ ర్పాటు, కార్మిక చ‌ట్టాల‌ లో మార్ప‌లు, త‌నిఖీ నివేదిక‌ ను 48 గంట‌ల‌ లో వెబ్‌ సైట్‌ లో పొందుప‌రచే ఏర్పాటు, ప‌ర్యావ‌ర‌ణ ఆమోదాల కు సంబంధించి నిబంధ‌న‌లు స‌ర‌ళ‌త‌రం చేయ‌య‌డం, కంపెనీ ల చ‌ట్టం లో ప్ర‌ధాన మార్పుల ను తీసుకు రావ‌డం..
ఇటువంటి నిర్ణ‌యాల‌న్నీ ఎంఎస్ఎంఇ రంగాన్ని బ‌లోపేతం చేయ‌డంతో పాటు ఈ రంగాన్ని ఉన్న‌త‌ స్థాయి కి తీసుకువెళ్ల‌నున్నాయి.
జాతి నిర్మాణ బృహ‌త్త‌ర కార్య‌క్ర‌మం లో కేంద్ర , రాష్ట్ర‌ప్ర‌భుత్వ ఉద్యోగులు మ‌రింత సానుకూలం గా వారి వంతు పాత్ర ను పోషించాల‌ని నేను పిలుపునిస్తున్నాను.
మీ అంద‌రి ప‌టిష్ట కృషి తో ఈ నిర్ణ‌యాలు గ‌రిష్ఠ ప్ర‌యోజ‌నాల‌ను ఇచ్చి, వాటి ఫ‌లితాలు దేశ‌వ్యాప్తం గా గ‌ల చిన్న‌త‌ర‌హా ప‌రిశ్ర‌మ‌ల‌కు చేర‌గలవు.
మిత్రులారా, మా బృందం ఈ బృహ‌త్త‌ర కార్య‌క్ర‌మాన్ని భుజాని కి ఎత్తుకొని, ఎంతో క‌ష్ట‌ప‌డి ప‌నిచేస్తోంది.
అందువ‌ల్ల దీనికి పెద్ద ఎత్తున అండ‌ గా నిల‌వ‌డం నా బాధ్య‌త‌.
అందువ‌ల్ల దేశ‌వ్యాప్తం గా ఎంఎస్ఎంఇ లు చురుకు గా ఉన్న, కొన్ని ప్ర‌త్యేక నైపుణ్యాలను, క‌ళలను క‌లిగిన‌ 100 జిల్లాల‌ ను ఎంపిక చేసి వాటి విష‌యం లో స్వ‌యం గా స‌మీక్షించే బాధ్య‌త‌ ను నేను తీసుకున్నాను.
అక్క‌డ చేప‌డుతున్న కార్య‌క్ర‌మాల‌ను నేను ప్ర‌త్యేకం గా ప‌రిశీలిస్తాను.
నేను అక్క‌డ జ‌రుగుతున్న టీం వ‌ర్క్‌ లో క్షేత్ర స్థాయి లో పాలుపంచుకుంటాను.
మ‌రో వంద రోజులు దీని ని ప‌ర్య‌వేక్షిస్తాను.
వారికి నేను త‌గిన మ‌ద్ద‌తిస్తాను.
మీతో చేయి చేయి క‌లిపి ముందుకు సాగుతూ మీకు నాయ‌క‌త్వం వ‌హించి విజ‌య‌పథం ప‌ట్టిస్తాను.
మిత్రులారా, దేశం లోని ఎంఎస్ఎంఇల‌ కు చెందిన మీరంతా ఆకాంక్షాభరిత భార‌త‌దేశానికి, ప్ర‌తిష్ఠాత్మ‌క భార‌త‌దేశాని కి ప్ర‌తీక‌లు.
మీరు మీ శ్ర‌మ‌ కు త‌గ్గ ఫ‌లితాన్ని చూడ‌వ‌చ్చు.
క‌ష్ట‌ప‌డి ఇలా సంపాదించిన ఎంఎస్ఎంఇ లు క్ర‌మం గా ఎదుగుతూ ఈ విత్త‌నం నుండి భ‌విష్య‌త్తు లో పెద్ద సంస్థ‌లు గా ఎదిగేందుకు అవ‌కాశాలు మెండు గా ఉన్నాయి.
ఇవి నవ పారిశ్రామికులకు ఒక న‌మూనా వలె నిలువబోతున్నాయి.
స‌మాజం లో ఉద్యోగాలు కోరే వారిని కాక , ఉద్యోగాలు క‌ల్పించే వారిని త‌యారు చేసే విధం గా ఉండాల‌న్న ప్ర‌భుత్వ సంక‌ల్పానికి ఎంఎస్ఎంఇ లు నిద‌ర్శ‌నాలు గా నిలుస్తాయి.
మీరు కేవ‌లం నవ పారిశ్రామికులు కాదు, న‌వ భార‌త నిర్మాణంలో ప్ర‌ధాన స్తంభాల వంటి వారు.
ఈ ప్ర‌చారాలు చిన్న‌త‌ర‌హా ప‌రిశ్ర‌మ‌ల‌ కు త‌ప్ప‌కుండా ప్ర‌యోజ‌న‌క‌రం గా ఉంటాయ‌ని నేను విశ్వ‌సిస్తున్నాను.
ఈ నిర్ణ‌యాల‌న్నీ దేశం లోని ఎంఎస్ఎంఇ ల‌కు ల‌బ్ధి ని చేకూరుస్తాయ‌ని నేను భావిస్తున్నాను.
దేశ పారిశ్రామిక విప్ల‌వాని కి చిన్న‌త‌ర‌హా ప‌రిశ్ర‌మ‌లు కొత్త కోణాన్ని జోడిస్తాయ‌ని నేను విశ్వ‌సిస్తున్నాను.
అంతేకాకుండా సాంకేతిక విజ్ఞానం తో కూడిన స్వ‌చ్ఛ‌మైన వ్యాపారాని కి ఇవి పునాది ని వేస్తాయ‌ని భావిస్తాను.
ఈ ప‌రిణామాల‌న్నింటి తో మీరు ప్ర‌స్తుత ఉత్సాహాన్ని, ‘మేక్ ఇన్ ఇండియా’ కీల‌క కార్యక్రమం యొక్క కీలకత్వాన్ని మ‌రింత ముందుకు తీసుకుపోయేందుకు మీ వంతు తోడ్పాటు నందించ‌వ‌లసి ఉంది.
ఈ ఆకాంక్ష‌ తో నేను నా ప్ర‌సంగాన్ని ముగిస్తున్నాను.
ఈ దీపావ‌ళి మీ అంద‌రికీ ఎంతో మంగళప్రదమైంది మాత్ర‌మే కాదు, దేశంలోని ఎంఎస్ఎంఇ రంగానికి ఎన్నో ప్ర‌యోజ‌నాల ను, నూత‌న అవ‌కాశాల ను క‌ల్పించేది కానుంద‌ని నేను నమ్ముతున్నాను.
మీకు అంద‌రికీ శుభాకాంక్ష‌లు.
అనేకానేక ధ‌న్య‌వాదాలు.
**
