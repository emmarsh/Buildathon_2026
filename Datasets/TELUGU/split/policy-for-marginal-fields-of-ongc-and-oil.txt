ప్రధాన మంత్రి నరేంద్ర మోదీ అధ్యక్షతన జరిగిన కేబినెట్ సమావేశం, జాతీయ చమురు కంపెనీలైన ఆయిల్ అండ్ నేచురల్ గ్యాస్ కార్పొరేషన్ (ఓఎన్జీసీ), ఆయిల్ ఇండియా లిమిటెడ్ (ఓఐఎల్) కనుగొన్న హైడ్రోకార్బన్ నిక్షేపాల అభివృద్ధి కోసం మార్జినల్ ఫీల్డ్స్ పాలసీ (ఎమ్ఎఫ్పీ-ఉపాంత క్షేత్రాలు) కి ఆమోదం తెలిపింది.
మారుమూల ప్రాంతాల్లో ఉండటం, తక్కువ నిల్వలు, సాంకేతిక పరిమితులు, ఆర్థిక పరిస్థితుల కారణంగా ఇన్నాళ్లు వీటిపై ప్రత్యేకమైన నిఘా కొరవడింది.
కొత్త పాలసీ ప్రకారం, కొన్నేళ్లుగా ఆయిల్ అండ్ నేచురల్ గ్యాస్ కార్పోరేషన్, ఆయిల్ ఇండియా లిమిటెడ్ ఆధ్వర్యంలో నడుస్తున్నా..
వీటినుంచి తగినంత చమురు నిక్షేపాలను తీసుకోని 69 చమురు క్షేత్రాలను పోటీ బిడ్డింగ్కు ఉంచుతారు.
ఈ చమురు క్షేత్రాల్లో నిక్షేపాలను వెలికి తీసేందుకు..
పలు కంపెనీలు బిడ్లు దాఖలు చేస్తాయి.
ఈ క్షేత్రాల్లో నామమాత్రంగానే చమురు ఉత్పత్తి అవుతుండటం వల్ల ఇన్నాళ్లూ వీటి అభివృద్ధి జరగలేదు.
అందుకే వీటికి పెద్దగా ప్రాధాన్యం ఇవ్వలేదు.
పాలసీలో చేసిన మార్పులతో ఈ క్షేత్రాల్లో ఉత్పత్తి మరింత మెరుగుపడుతుందని ప్రభుత్వం భావిస్తోంది.
‘కనీస ప్రభుత్వం, గరిష్ఠ పాలన’ సూత్రాన్ని ఈ దృష్టిలో పెట్టుకుని..
ఈ కాంట్రాక్టులో ముఖ్యమైన మార్పులు చేయటం జరిగింది.
ఇంతకుముందు లాభాలు పంచుకోవటం పద్ధతిలోనే కాంట్రాక్టులు ఇచ్చేవారు.
ఈ లాభం పంచుకోవటం పద్ధతిలో..
ప్రయివేటు సంస్థలు ఇచ్చే ధరల వివరాలను ప్రభుత్వమే పరిశీలించేది.
దీని వల్ల ఉత్పత్తి ఆలస్యమవటం, వివాదాలు తలెత్తటం జరిగేది.
ఈ విధానంలో ప్రయివేటు సంస్థలు వెచ్చించే ఖర్చును ప్రభుత్వం గుర్తించేది కాదు.
ఆయిల్, గ్యాస్ అమ్మగా వచ్చిన లాభాల్లో మాత్రమే తన భాగం తీసుకునేది.
క్షేత్రంలోని హైడ్రోకార్బన్ నిక్షేపాలపై పూర్తి హక్కులు బిడ్ దక్కించుకున్న వాళ్లకే ఇవ్వటం..
పాలసీలో రెండో మార్పు.
అంతకుముందు కేవలం ఒక ఉత్పత్తికి మాత్రమే అనుమతి ఉండేది.
ఇతర ఉత్పత్తులను వెలికి తీయటానికి వేరే అనుమతి జారీ చేయాల్సివచ్చేది.
ఉదాహరణకు గ్యాసుకు, ఆయిల్కు వేరే వేరే అనుమతులివ్వాల్సి వచ్చేది.
నిరాదరణకు గురైన క్షేత్రాల్లో..
కొత్త పాలసీ వల్ల నిర్వహణ వ్యయం కంటే ఎక్కువ ధరకు అంటే..
మార్కెట్ ధరకు ఉత్పత్తులను అమ్ముకోవచ్చు.
ప్రభుత్వం తీసుకున్న నిర్ణయం వల్ల ఈ రంగంలో మరిన్ని పెట్టుబడులు పెరగటంతో పాటు దేశీయంగా ఉత్పత్తి గణనీయంగా పెరుగుతుందని భావిస్తున్నారు.
MVVS/PR/ARDHA
