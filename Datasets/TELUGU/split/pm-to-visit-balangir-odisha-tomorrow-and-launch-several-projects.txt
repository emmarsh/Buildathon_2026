ప్రధాన మంత్రి శ్రీ నరేంద్ర మోదీ రేపటి రోజు న అంటే 2019వ సంవత్సరం జనవరి 15వ తేదీ నాడు ఒడిశా లోని బలాంగీర్ ను సందర్శించనున్నారు.
ఆయన ఝార్సు గుడా లో మల్టి- మోడల్ లాజిస్టిక్స్ పార్క్ (ఎమ్ఎమ్ఎల్ పి) ని మరియు ఇతర అభివృద్ధి పథకాలను దేశ ప్రజలకు అంకితం చేస్తారు.
బలాంగీర్, బీచుపలీ ల మధ్య నూతన రైల్వే లైను ను ప్రధాన మంత్రి ప్రారంభించనున్నారు.
అలాగే, సోన్ పుర్ లో కేంద్రీయ విద్యాలయ శాశ్వత భవన నిర్మాణాని కి కూడా ఆయన శంకుస్థాపన చేస్తారు
ఝార్సు గుడా లో మల్టి- మోడల్ లాజిస్టిక్స్ పార్క్ (ఎమ్ఎమ్ఎల్ పి) ని 100 కోట్ల రూపాయల వ్యయం తో నిర్మించనున్నారు.
ఇది ప్రయివేటు సరకు రవాణా వాహనాల రాకపోకలు సహా ఎక్సిమ్ మరియు దేశీయ సరకు రవాణా కు మార్గాన్ని సుగమం చేయగలదు.
ఎమ్ఎమ్ఎల్ పి ఝార్సు గుడా రైల్వే స్టేశన్ నుండి 5 కి.మీ.
దూరం లో హావ్ డా- ముంబయి ని ఆనుకొని ఉంది.
ఉక్కు, సిమెంటు, కాగితం తదితర ప్రధాన పరిశ్రమలు అనేకం ఈ ఫెసిలిటీ చుట్టుపక్కల నెలకొనివున్నాయి.
ఇవి అన్నీ కూడాను దీని వల్ల లబ్ధి ని పొందనున్నాయి.
మల్టి- మోడల్ లాజిస్టిక్స్ పార్క్ ఝుర్సు గుడా ను ఒడిశా లో ఒక ప్రధానమైనటువంటి లాజిస్టిక్స్ కేంద్రం గా మార్చడం తో పాటు రాష్ట్రం లో వ్యాపారం చేయడం లో సౌలభ్యాన్ని సైతం పెంపొందించనుంది.
బలాంగీర్, బీచుపలీ ల మధ్య 15 కి.మీ.
మేర సాగే నూతన రైల్వే లైను ఒడిశా కోస్తా తీరాన్ని పశ్చిమ ఒడిశా కు జోడించనుంది.
దీనితో రాష్ట్రం అంతటా అభివృద్ధి అనుసంధానం అవుతుంది.
ఇది భువనేశ్వర్, పురీ ల నుండి న్యూ ఢిల్లీ మరియు ముంబయి ల వంటి ప్రధాన నగరాల మధ్య ప్రయాణ కాలాన్ని తగ్గిస్తుంది; అంతే కాక, ఒడిశా లో గనుల రంగం లో అవకాశాలను కూడా కల్పిస్తుంది.
ప్రధాన మంత్రి తన సందర్శన సందర్భం గా, ఈ కింది అభివృద్ధి పథకాల ను ప్రారంభించే సూచనలు ఉన్నాయి..:
1,085 కోట్ల రూపాయల వ్యయం తో విద్యుదీకరించిన 813 కి.మీ.ల ఝార్సు గుడా విజయనగరం మరియు సంబల్ పుర్ అంగుల్ లైన్ లను దేశ ప్రజలకు అంకితం చేయడం.
ఇది ఈ మార్గం లో అంతరాయం ఉండనటువంటి రైలుమార్గ సంధానానికి పూచీ పడుతుంది.
13.5 కి.మీ.
ల పొడవైన బారాపలీ డుంగరీపలీ మరియు బలాంగీర్ దేవగావ్ రహదారి మార్గాలను రెండు దోవలు గలవిగా తీర్చిదిద్దిన పని ని దేశ ప్రజలకు అంకితం చేయడం.
థిరూవలీ సింగాపూర్ రోడ్ స్టేశన్ మధ్య 588 నంబర్ వంతెన ను దేశ ప్రజలకు అంకితం చేయడం.
దీని తో నాగావళి నది మీద వంతెన పునర్నిర్మాణం సాధ్యపడనుంది.
ఈ వంతెన 2017వ సంవత్సరం జులై నెల లో వరద ల వల్ల కొట్టుకుపోయింది.
ప్రజల కు పాస్ పోర్ట్ సేవ లను సుగమం చేయడం కోసం వారి ప్రయాణ ఇక్కట్టు లను తగ్గించడం కోసం ప్రధాన మంత్రి జగత్ సింహ్, కేంద్ర పారా, పురీ, కంధమాల్, బార్గఢ్ ఇంకా బలాంగీర్ లలో నూతన పాస్ పోర్ట్ సేవా కేంద్రాల ను ప్రారంభించనున్నారు.
వీటి తో ఆయా ప్రాంతాల ప్రజలకు గొప్ప లబ్ధి చేకూరుతుంది.
ఎలాగంటే, ఇంతవరకు పాస్ పోర్ట్ సంబంధిత సేవల కోసం వారు భువనేశ్వర్ కు వెళ్లవలసివచ్చేది.
గంధరాదీ (బౌధ్) లో గల నీలమాధవ్ మరియు సిద్ధేశ్వర్ ఆలయ జీర్ణోద్ధరణ, నవీకరణ సంబంధిత పనులను కూడా ప్రధాన మంత్రి ప్రారంభించనున్నారు.
ఇవి ఒడిశా లో మందిరాలతో ముడిపడ్డ వాస్తు కళ యొక్క ప్రాచీన ఆలయాలు.
ఒడిశా లోని పశ్చిమ ప్రాంతాని కి చెందిన ‘‘హర- హరి’’ సాంస్కృతిక శోభ ను కళ్ల కు కట్టే ప్రాచీన శిల్పకళ కు నిదర్శనాలు.
వీటికి తోడు, బలాంగీర్ లో నెలకొన్న పురాతన వాణిజ్య మార్గం లో గల రాణీపుర్ ఝరియల్ స్మారక కట్టడాల సమూహం యొక్క జీర్ణోద్ధరణ మరియు ఆధునికీకరణ సంబంధిత పనుల ఆరంభం కూడా ఈ సందర్భం గా చోటు చేసుకోనుంది.
ప్రధాన మంత్రి కాలాహాండీ లో నెలకొన్న అసుర్ గఢ్ కోట జీర్ణోద్ధరణ మరియు నవీనీకరణ సంబంధిత పనుల ను సైతం ప్రారంభిస్తారు.
అసుర్ గఢ్ ఒక ప్రధానమైన టువంటి రాజకీయ కేంద్రమే కాక వాణిజ్య నిలయం కూడా అని పురాతన గ్రంథాల లో ప్రస్తావన ఉంది.
ప్రధాన మంత్రి శ్రీ మోదీ సోన్ పుర్ లో కేంద్రీయ విద్యాలయం శాశ్వత భవనాని కి కూడా శంకుస్థాపన చేయనున్నారు.
ఈ భవనం లో 1000 మంది కి పైగా పాఠశాల విద్యార్థుల కు లబ్ధి ని కలిగించే ఆధునిక సదుపాయాలను కల్పించనున్నారు.
