కేంద్ర‌ ప్ర‌భుత్వం విదేశీ ప్ర‌త్య‌క్ష పెట్టుబ‌డి (ఎఫ్ డి ఐ) విధానాన్ని ఈ రోజు విప్ల‌వాత్మ‌కమైన రీతిలో సరళీకరించింది.
భారతదేశంలో ఉపాధి అవకాశాలకు, ఉద్యోగ కల్పనకు సరికొత్త అవ‌కాశాలను అందుబాటులోకి తేవ‌డమే ఈ సరళీకరణ లక్ష్యం.
ఈ రోజు ప్ర‌ధాన మంత్రి శ్రీ న‌రేంద్ర‌ మోదీ అధ్యక్షతన జ‌రిగిన ఒక ఉన్న‌త స్థాయి స‌మావేశంలో ఈ నిర్ణ‌యాన్ని తీసుకొన్నారు.
గ‌త ఏడాది న‌వంబ‌రులో ప్ర‌క‌టించిన విప్ల‌వాత్మ‌క సంస్క‌ర‌ణ‌ల అనంతరం ఇదే రెండో ప్రధాన సంస్క‌ర‌ణ‌.
ఇప్పుడిక ఓ చిన్నదైన నెగెటివ్ లిస్ట్ మినహా చాలావరకు రంగాలు ఆటోమేటిక్ అప్రూవల్ రూట్ లోకి మళ్లనున్నాయి.
ఈ మార్పులతో, ఎఫ్ డి ఐ సమీకరణకు ప్రపంచంలో అత్యంత అధిక శాతం రంగాల‌ను అనుమతించిన బ‌హిరంగ ఆర్థిక వ్య‌వ‌స్థ‌గా భారతదేశం లెక్కకు వస్తోంది.
