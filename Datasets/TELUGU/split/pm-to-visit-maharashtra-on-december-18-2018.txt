ప్ర‌ధాన మంత్రి శ్రీ న‌రేంద్ర మోదీ 2018 డిసెంబ‌ర్ 18వ తేదీ నాడు మ‌హారాష్ట్ర ను సంద‌ర్శించ‌నున్నారు.
ఆయ‌న ముంబ‌యి లో రిప‌బ్లిక్ టివి ఆధ్వర్యం లో జ‌రిగే ‘రిప‌బ్లిక్’ స‌మిట్ ను ఉద్దేశించి ప్ర‌సంగిస్తారు.
ప్ర‌ముఖ వ్యంగ్య చిత్ర‌కారుడు ఆర్‌.కె.
ల‌క్ష్మ‌ణ్ పై ఆధారిత‌మైన ‘‘టైమ్‌లెస్ ల‌క్ష్మ‌ణ్’’ పేరు గల ఒక గ్రంథాన్ని రాజ్ భ‌వ‌న్ లో జ‌రిగే ఒక కార్య‌క్ర‌మం లో ప్ర‌ధాన మంత్రి ఆవిష్క‌రించనున్నారు.
గృహ నిర్మాణం మ‌రియు ప‌ట్ట‌ణ ర‌వాణా సంబంధిత ముఖ్య‌ ప‌థ‌కాల ఆవిష్క‌ర‌ణ ప్ర‌ధాన మంత్రి రాష్ట్ర సంద‌ర్శ‌న సందర్భం లో చోటు చేసుకోనుంది.
క‌ళ్యాణ్ లో జరిగే ఒక జన సభ లో ప్ర‌ధాన మంత్రి రెండు ముఖ్య‌మైన మెట్రో కారిడోర్ లకు పునాది రాయి వేయ‌నున్నారు.
వీటిలో ఒక‌టేమో ఠాణే-భీవండి-క‌ళ్యాణ్ మెట్రో కాగా రెండోది ద‌హిసార్-మీరా-భాయన్దర్ మెట్రో.
రెండు కారిడోర్ ల నిర్మాణ ప‌నులు పూర్తి అయ్యాయంటే గ‌నక ఆయా ప్రాంతాలలో ప్ర‌జా ర‌వాణా కు మార్గం సుగ‌మం కాగ‌ల‌దు.
ప్ర‌ధాన మంత్రి ఆవాస్ యోజ‌న’ లో భాగంగా నిర్మాణమైనటువంటి 90,000 ఇడ‌బ్ల్యుఎస్ మరియు ఎల్ఐజి యూనిట్ల‌ ను ఆయ‌న ప్రారంభిస్తారు.
శ్రీ న‌రేంద్ర మోదీ ఒక స‌భ లో ప్ర‌సంగిస్తారు.
ఆ త‌రువాత ప్ర‌ధాన మంత్రి పుణే కు బ‌య‌లుదేరి వెళ్తారు.
పుణే మెట్రో మూడో ద‌శ‌ కు ఆయ‌న శంకుస్థాప‌న చేస్తారు.
ఒక స‌భ‌ లో ఆయ‌న ప్ర‌సంగిస్తారు.
***
