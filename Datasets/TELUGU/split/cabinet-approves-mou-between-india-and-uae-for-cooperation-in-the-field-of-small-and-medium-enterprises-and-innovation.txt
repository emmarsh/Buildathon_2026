చిన్న మధ్యతరహా సంస్థలు, నవకల్పన రంగాలలో భారతదేశం, యునైటెడ్ అరబ్ ఎమిరేట్స్ ల మధ్య సహకారం కోసం ఉద్దేశించిన అవగాహన పూర్వక ఒప్పందానికి మంత్రివర్గం ఆమోదం తెలిపింది.
ప్రధాన మంత్రి శ్రీ నరేంద్ర మోదీ కేంద్ర మంత్రివర్గ సమావేశానికి అధ్యక్షత వహించారు.
ఈ ఎమ్ఒయు భారతీయ ఎస్ ఎమ్ ఇ లకు లాభసాటిగా ఉండగలదు.
అంతేకాకుండా సమతుల్యమైన, సమ్మిళిత అభివృద్ధికి బాట వేయగలుగుతుంది.
విదేశాలలో ఎస్ ఎమ్ ఇ రంగంలో అమలవుతున్న అత్యుత్తమ పద్ధతులను అవగాహన చేసుకోవడం వల్ల భారతీయ ఎస్ ఎమ్ ఇ లకు వాటికి మెరుగులు దిద్దేందుకు ఒక అవకాశం లభించినట్లు అవుతుంది.
దీనితోపాటు యునైటెడ్ అరబ్ ఎమిరేట్స్ కు చెందిన ఎస్ఎమ్ఇ రంగంతో పరస్పర లాభదాయకమైన సంబంధాలు ఏర్పరచుకోవడంతోపాటు, అక్కడి మార్కెట్ లలో లభించే అవకాశాలను వినియోగించుకొనేందుకు కూడా వీలు చిక్కుతుంది.
***
