ప్రధాన మంత్రి శ్రీ నరేంద్ర మోదీ అధ్యక్షతన సమావేశమైన కేంద్ర మంత్రివర్గం అంతర్జాతీయ ఉగ్రవాదం మరియు దేశాంతర వ్యవస్థీకృత నేరాల పై పోరాడడంలో భారతదేశం, ఆస్ట్రేలియా లు ఒకదానితో మరొకటి సహకరించుకోవడానికి ఉద్దేశించిన ఒక అవగాహన పూర్వక ఒప్పందానికి (ఎమ్ఒయు) ఎక్స్-పోస్ట్ ఫ్యాక్టో ఆమోదం తెలిపింది.
సమాచారాన్ని, ప్రావీణ్యాన్ని, అనుభవాన్ని, సామర్థ్యాన్ని పరస్పరం మార్పిడి చేసుకోవడం ద్వారా శాంతిని, సుస్థిరత్వాన్ని పరిరక్షిస్తూ భారతదేశం, ఆస్ట్రేలియా ల మధ్య సంబంధాలను బలోపేతం చేయడంలో ప్రతిపాదిత ఎమ్ఒయు తోడ్పడనుంది.
గుర్తించిన రంగాలలో పరస్పర సమన్వయ, సహకారాలు అవసరమయ్యే అన్ని అంశాలను పరిష్కరించేందుకు తగిన ఫ్రేమ్ వర్క్ ను ఈ ఎమ్ఒయు సమకూర్చగలదు.
ఉభయ దేశాల మధ్య ఏర్పడే పటిష్టమైన సహకారం సంస్థాగత ఆదాన ప్రదానాలకు వీలు కల్పిస్తుంది.
ఈ ఎమ్ఒయు ఒకసారి అమలులోకి వచ్చిందంటే గనుక అంతర్జాతీయ ఉగ్రవాదం మరియు దేశాల మధ్య వ్యస్థీకృత స్థాయిలో సాగే నేరాల పైన పోరాడడం లోను, వాటిని అరికట్టడం లోను సహాయకారి కాగలదు.
***
