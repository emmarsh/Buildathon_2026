రక్షణ మంత్రిత్వ శాఖ లో భాగంగా ఉన్న ఇండియన్ డిఫెన్స్ అకౌంట్స్ సర్వీస్ (ఐడిఎఎస్) లో కాడర్ రివ్యూ కు ప్రధాన మంత్రి శ్రీ నరేంద్ర మోదీ అధ్యక్షతన సమావేశమైన కేంద్ర మంత్రివర్గం ఆమోదం తెలిపింది.
ఈ నిర్ణయం 23 (ఇరవై మూడు) పదవులను పెంచేందుకు వీలు కల్పిస్తుంది.
ఈ పదవులలో..
అపెక్స్ స్కేలు లో ఒక పోస్టు, హెచ్ఎజి స్థాయి లో 6 ఉద్యోగాలు, ఎస్ఎజి స్థాయి లో 6 ఉద్యోగాలు, జెఎజి స్థాయి లో 10 కొలువులు..
చేరి ఉంటాయి.
ఇంకా, హెచ్ఎజి+ స్థాయిలో ఒక నౌకరీ, ఎస్ టిఎస్ స్థాయిలో 12 పోస్టులు మరియు జెటిఎస్ స్థాయిలో 10 పోస్టుల తగ్గింపు కూడా ఉంటుంది.
విధ్యుక్త అవసరాలు, కాడర్ స్వరూపం మరియు సేవకు సంబంధించిన అధికారుల వృత్తి జీవన సంబంధిత పురోగతి ల రీత్యా ఐడిఎఎస్ లో కాడర్ రివ్యూ ను చేపట్టవలసివచ్చింది.
