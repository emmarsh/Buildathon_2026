ప్ర‌ధాన‌ మంత్రి శ్రీ న‌రేంద్ర మోదీ 2019వ సంవత్సరం ఫిబ్ర‌వ‌రి 3వ తేదీ న జ‌మ్ము, శ్రీ‌న‌గ‌ర్‌, లేహ్‌ ల‌లో ప‌ర్య‌టించ‌నున్నారు.
ఈ సందర్భం గా ఆయ‌న వివిధ అభివృద్ధి ప‌థ‌కాల కు ప్రారంభోత్స‌వాలు/శంకుస్థాప‌న లు చేస్తారు.
శ్రీ‌న‌గ‌ర్‌ లోని డల్ లేక్‌ ను ఆయ‌న ప‌రిశీలించనున్నారు.
ఎఐఐఎంఎస్ విజ‌య్ పుర్‌, ఎఐఐఎంఎస్ అవంతీపోరా భవనాల శంకుస్థాప‌న సూచ‌క ఫలకాన్ని ప్ర‌ధాన‌ మంత్రి ఆవిష్క‌రించనున్నారు.
ప్ర‌ధాన‌ మంత్రి శ్రీ న‌రేంద్ర మోదీ అధ్య‌క్ష‌త‌న స‌మావేశ‌మైన కేంద్ర మంత్రివర్గం జ‌మ్ము లోని విజ‌య్ పుర్ లో ఎఐఐఎంఎస్ ఏర్పాటు కు, క‌శ్మీర్‌ లోని పుల్ వామా లో గల అవంతీపోరా లో మ‌రో ఎఐఐఎంఎస్ ఏర్పాటు కు ఆమోదం తెలిపింది.
కొత్త ఎఐఐఎంఎస్‌ ల స్థాపన తో ఈ ప్రాంతంలో ఆరోగ్య సంరక్షణ స‌దుపాయాలు , వైద్య‌ విద్య‌, శిక్ష‌ణ లు మెరుగుప‌డ‌నున్నాయి.
అలాగే ఇండియ‌న్ ఇన్‌స్టిట్యూట్ ఆఫ్ మాస్ క‌మ్యూనికేశన్ ఉత్త‌ర ప్రాంత కేంప‌స్‌ ను జ‌మ్ము లో నిర్మించ‌డానికి ఫ‌ల‌కాన్ని ఆవిష్క‌రించ‌డం ద్వారా దాని కి ప్ర‌ధాన మంత్రి శంకుస్థాప‌న చేస్తారు.
యూనివ‌ర్సిటీ ఆఫ్ ల‌ద్దాఖ్ ను ప్ర‌ధాన‌ మంత్రి ప్రారంభిస్తారు.
ల‌ద్దాఖ్ ప్రాంతం లో ఏర్పాట‌వుతున్న మొట్ట‌ మొదటి విశ్వ‌విద్యాల‌యం ఇది.
యూనివ‌ర్సిటీ ఆఫ్ ల‌ద్దాఖ్ చ‌ట్టం, 2018 కింద ఇది ఏర్పాటవుతున్న‌ది.
లేహ్‌, కార్ గిల్‌, నుబ్రా, జాంస్ కర్‌, ద్రాస్‌, ఖాల్సీ డిగ్రీ కళాశాల ల‌తో ఒక క్ల‌స్ట‌ర్ యూనివ‌ర్సిటీ గా ఇది ఏర్ప‌డుతుంది.
లేహ్ లో మరియు కార్ గిల్ లో విశ్వవిద్యాలయ పరిపాలక కార్యాలయాలు ఉంటాయి.
రాష్ట్రీయ ఉచ్చ‌త‌ర్ శిక్షా అభియాన్ (ఆర్‌యుఎస్ఎ) లో భాగంగా వివిధ ప్రాజెక్టుల‌ ను ప్ర‌ధాన‌ మంత్రి డిజిటిట‌ల్ విధానం లో ప్రారంభించనున్నారు.
54 కొత్త గురుకుల డిగ్రీ కళాశాల ల‌కు శంకుస్థాప‌న ఫ‌ల‌కాన్ని, 11 ప్రొఫెశన‌ల్ కాలేజీ లు, 1 మ‌హిళా విశ్వ‌విద్యాల‌యాల‌కూ ప్ర‌ధాన‌ మంత్రి మీట నొక్క‌డం ద్వారా శంకుస్థాప‌న చేస్తారు.
అలాగే దేశం లో 16 మోడ‌ల్ గురుకుల డిగ్రీ కళాశాల లు, 66 ఆంత్రప్రెన్యోర్ శిప్‌, ఇనవేశన్‌,కెరియర్ హ‌బ్‌ ల‌ను ప్ర‌ధాన‌ మంత్రి ప్రారంభిస్తారు.
జ‌మ్ము & కశ్మీర్‌ లోని కిశ్త్ వాడ్, కుప్ వాడా, బారాములా ల‌లో 3 న‌మూనా గురుకుల డిగ్రీ కళాశాల ల‌కు ప్ర‌ధాన‌ మంత్రి శంకుస్థాప‌న చేస్తారు.
ఆంత్రప్రెన్యోర్ శిప్‌, ఇనవేశన్‌, కెరియర్ హ‌బ్‌ కు యూనివ‌ర్సిటీ ఆఫ్ జ‌మ్ము లో శంకుస్థాప‌న చేస్తారు.
క‌ఠువా లో యూనివ‌ర్సిటీ ఇన్‌స్టిట్యూట్ ఆఫ్ ఇంజినీరింగ్ టెక్నాల‌జీ ని ప్ర‌ధాన‌ మంత్రి దేశ ప్రజల కు అంకితం చేస్తారు.
ఆ త‌రువాత కశ్మీరీ వ‌ల‌స ఉద్యోగుల‌ కు కాశ్మీర్‌ లోయ‌ లో ట్రాన్సిట్ విడిది సదుపాయాల‌ ను నిర్మించే కార్య‌క్ర‌మం శంకుస్థాప‌న‌ ను ఫ‌ల‌కం ఆవిష్క‌ర‌ణ ద్వారా ప్రారంభిస్తారు.
సౌభాగ్య‌ ప‌థ‌కం లో భాగం గా జ‌మ్ము & కశ్మీర్‌ లో నూరు శాతం గృహాల‌ కు విద్యుత్ స‌దుపాయం ల‌భించిన‌ట్టు ప్ర‌ధాన‌ మంత్రి ప్ర‌క‌టన చేయనున్నారు.
జ‌మ్ము & కశ్మీర్‌ లో లోని కిశ్త్ వాడ్ లో 624 మెగావాట్ కిరూ జ‌ల‌ విద్యుత్ ప్రాజెక్టు కు ప్ర‌ధాన‌ మంత్రి శంకుస్థాప‌న చేయనున్నారు.
ఇది చీనాబ్ న‌ది మీద నిర్మితమవుతున్న ప్రాజెక్టు.
ఇది పూర్తి అయిందంటే ఏటా 2272 మిలియ‌న్ యూనిట్ విద్యుత్తు ను ఉత్ప‌త్తి చేస్తుంది.
అలాగే ప్ర‌ధాన‌ మంత్రి 9 మెగావాట్ సామర్థ్యం కలిగివుండే డాహ్ జల విద్యుత్తు ప్రాజెక్టు ను ప్రారంభిస్తారు.
ఇది దాతాంగ్ గ్రామానికి ద‌గ్గ‌ర‌ లో ఉంది.
న‌దీ ప్ర‌వాహానికి అనుగుణం గా జ‌ల‌ విద్యుత్తు ప్రాజెక్టు కు రూప‌క‌ల్ప‌న‌ చేసే ప్రాజెక్టు ఇది.
జ‌మ్ము & కశ్మీర్‌ రాష్ట్ర ప‌వ‌ర్ డివెల‌ప్‌మెంట్‌ కార్పొరేశన్ చేప‌ట్టిన ప్రాజెక్టు ఇది.
ప్ర‌ధాన‌ మంత్రి శ్రీ‌న‌గ‌ర్ -అల్ స్టెంగ్‌-ద్రాస్‌- కార్ గిల్‌- లేహ్ 220 కెవి ప్రసార వ్య‌వ‌స్థ‌ ను ప్ర‌ధాన‌ మంత్రి దేశ ప్రజల కు అంకితం చేయనున్నారు.
ఈ ప్ర‌తిష్ఠాత్మ‌క ప్రాజెక్టు కు 2014వ సంవత్సరం ఆగ‌స్టు మాసం లో ఆయ‌నే శంకుస్థాప‌న చేశారు.
400 కెవి డి/సి జాలంధ‌ర్‌- సాంబా-రాజౌరీ-శోపియాన్‌- అమ‌ర్‌గఢ్ (సోపోర్‌) ప్రసార మార్గాన్ని ప్ర‌ధాన‌ మంత్రి దేశ ప్రజల కు అంకితం చేస్తారు.
ఈ ప్రాజెక్టు జ‌మ్ము & కశ్మీర్‌ లో గ్రిడ్ సంధానాన్ని మ‌రింత పెంచింది.
చీనాబ్ న‌ది మీద స‌జ్‌వాల్ లో 1640 మీటర్ పొడవైన రెండు దోవల వంతెన కు ప్ర‌ధాన‌ మంత్రి శంకుస్థాప‌న చేయనున్నారు.
ఈ ప్రాజెక్టు స‌జ్‌వాల్‌, ఇంద్రీ ప‌ట్టియాన్ ప్ర‌జ‌ల‌ కు ప్ర‌త్యామ్యాయ మార్గాన్ని క‌ల్పిస్తుంది.
ఈ బ్రిడ్జి పూర్త‌ి అయిందంటే స‌జ్‌వాల్‌, ఇంద్రి ప‌ట్టియాన్ ల మ‌ధ్య దూరం ఇంత‌కు ముందున్న 47 కిలోమీట‌ర్ల నుండి 5 కిలోమీట‌ర్ల‌ కు త‌గ్గిపోతుంది.
జాతీయ నదుల ప‌రిరక్ష‌ణ ప‌థ‌కం (ఎన్‌.ఆర్‌.సి.పి) కింద దేవిక‌, తావి న‌దుల కాలుష్యాన్ని త‌గ్గించే ఉద్దేశంతో చేప‌ట్టిన ప్రాజెక్టుకు ప్ర‌ధాన‌ మంత్రి శంకుస్థాప‌న చేస్తారు.
ఈ ప్రాజెక్టు పూర్తి అయితే, ఈ రెండు న‌దుల‌లో గ‌ణ‌నీయంగా కాలుష్యం త‌గ్గ‌డ‌మే కాకుండా వాటి నీటి నాణ్య‌త మ‌రింత‌ గా మెరుగుప‌డుతుంది.
ప్ర‌ధాన‌ మంత్రి లేహ్‌ లో కుశోక్ బ‌కులా రింపోచీ (కెబిఆర్‌) విమానాశ్ర‌యం కొత్త టర్మిన‌ల్‌ కు శంకుస్థాప‌న సూచ‌కం గా ఫ‌ల‌కాన్ని ఆవిష్క‌రిస్తారు.
కొత్త టర్మిన‌ల్ మాడ్యూలర్‌, ఇంధ‌న స‌మ‌ర్ధ‌త‌, సౌర‌ విద్యుత్తు ల ద్వారా స‌ర్వ‌స‌మృద్ధ‌ం అయ్యే 18,985 చ‌ద‌ర‌పు మీట‌ర్ల భ‌వ‌నం గా ఉంటుంది.
ప్ర‌ధాన‌ మంత్రి ల‌ద్దాఖ్ లో కొత్త ప‌ర్యట‌క‌, ట్రెకింగ్ మార్గాల‌ ను ప్రారంభిస్తారు.
ఇది ల‌ద్దాఖ్ లో ప‌ర్యట‌క కార్య‌క‌లాపాల‌ను మ‌రింత‌గా విస్త‌రిపంచేస్తుంది.
దీని తో ప‌ర్యట‌కుల సంఖ్య పెరుగుతుంది.
ప‌లు గ్రామాల‌ కు మ‌రింత మెరుగైన‌ జీవ‌నోపాధి ని క‌ల్పిస్తుంది.
బాందీపోరా లో గ్రామీణ బిపిఒ ప్రారంభాని కి అవ‌స‌ర‌మైన స‌దుపాయాల‌ను ప్ర‌ధాన మంత్రి ప్రారంభిస్తారు.
ఇది బాందీపోరా లో యువ‌త‌ కు, పొరుగున ఉన్న జిల్లాల వారికి ఉపాధి అవ‌కాశాల‌ను పెంచుతుంది.
సెఫోరా, గందర్ బల్‌ ల‌లో బ‌హుళ ప్ర‌యోజ‌న‌క‌ర ఇండోర్ స్పోర్ట్స్‌ఫెసిలిటీ ని ప్ర‌ధాన మంత్రి ప్రారంభిస్తారు.
గందర్‌బల్ జిల్లా లోని యువ‌త‌ కు ఇది ఎంతో విలువైన క్రీడా ప్రాంగ‌ణం కానుంది.
ఇక్క‌డ ఇండోర్ క్రీడ‌ల‌ లో నైపుణ్యం సాధించేందుకు వారికి అవ‌కాశం ద‌క్క‌నుంది.
శ్రీ‌న‌గ‌ర్‌ లో ప్ర‌ధాన‌ మంత్రి అసమ్, గుజ‌రాత్‌, హ‌రియాణా, ఒడిశా, మ‌హారాష్ట్ర‌, తెలంగాణా లకు చెందిన విద్యార్థుల‌ తో సంభాషించ‌నున్నారు.
అలాగే కొత్త‌ గా ఎన్నికైన స‌ర్పంచ్‌ల‌ తోనూ ఆయన మాట్లాడ‌నున్నారు.
ప్ర‌ధాన‌ మంత్రి శ్రీ న‌రేంద్ర మోదీ గ‌తం లో 2018వ సంవత్సరం మే19వ తేదీ న వివిధ మౌలిక స‌దుపాయాల ప్రాజెక్టుల‌ కు శంకుస్థాప‌న చేయడం కోసం జ‌మ్ము, శ్రీ‌న‌గ‌ర్‌, లేహ్‌ ల‌లో ప‌ర్య‌టించారు.
**
