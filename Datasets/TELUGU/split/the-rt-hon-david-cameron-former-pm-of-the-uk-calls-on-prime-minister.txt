ప్ర‌ధాన మంత్రి శ్రీ న‌రేంద్ర మోదీ ని యుకె పూర్వ ప్రధాని శ్రీ డేవిడ్ కేమ్ రన్ ఈ రోజు కలుసుకొన్నారు.
ఈ సందర్బంగా ప్రధాన మంత్రి శ్రీ మోదీ 2015 నవంబర్ లో యుకె లో తాను జరిపిన పర్యటన విజయవంతం కావడాన్ని గుర్తుకు తెచ్చుకొన్నారు.
శ్రీ కేమ్ రన్ యుకె ప్రధానిగా ఉన్న కాలంలో భారతదేశం-యుకె సంబంధాలను పటిష్టపరచడం కోసం చేసిన కృషికి, అందించిన వ్యక్తిగత మద్దతుకు శ్రీ మోదీ శ్రీ కేమ్ రన్ కు ధన్యవాదాలు తెలియజేశారు.
ఈ భేటీలో ఇరువురు నేతలు పరస్పర ప్రయోజనాలు ముడిపడిన ప్రాంతీయ, ప్రపంచ అంశాలపై చర్చించారు.
