ప్రధాని శ్రీ నరేంద్రమోదీ సారథ్యంలోని మంత్రిమండలి హుగ్లీ డాక్ అండ్ పోర్ట్ ఇంజినీర్స్ లిమిటెడ్ (హెచ్‌.డి.పి.ఈ.ఎల్‌) ఉద్యోగులకు కోసం మెరుగైన స్వ‌చ్ఛంద ప‌ద‌వీ విర‌మ‌ణ ప‌థ‌కాన్ని (వీఆర్ఎస్‌) ప్ర‌వేశ పెట్టేందుకు ఆమోదం తెలిపింది.
అలాగే ప్రయివేటు రంగంతో జాయింట్ వెంచర్ ఏర్పరచాలని నిర్ణయించింది.
కొత్త వీఆర్ఎస్ ప్యాకేజీని ఐడీఏ 2007 అనుసంధానిత వేతన శ్రేణి ఆధారంగా నిర్ణయిస్తారు.
ఈ స్వచ్ఛంద పదవీ విరమణ పథకాన్ని ఉద్యోగులకు మూడు నెలలపాటు అందుబాటులో ఉంచుతారు.
తర్వాత అవసరాల మేరకు మరో నెలరోజులు పొడిగిస్తారు.
కొత్త వీఆర్ఎస్ పథకం అమలు, ప్రయివేటురంగంతో భాగస్వామ్య కంపెనీ ఏర్పాటు ద్వారా కంపెనీ ప‌నితీరు ప‌రిశీలిస్తారు.
ఒక‌వేళ స‌ఫ‌ల‌త సాధించ‌ని ప‌క్షంలో పెట్టుబడుల ఉపసంహరణ చేప‌డ‌తారు.
కొత్త పదవీ విరమణ పథకాన్ని ఎంపిక చేసుకున్న ఉద్యోగులకు పాత పథకంతో పోలిస్తే మెరుగైన పదవీ విరమణ ప్రతిఫలాలు అందుతాయి.
ఉద్యోగుల సంక్షేమాన్ని ప‌రిగ‌ణ‌న‌లోకి తీసుకొని, ప్ర‌భుత్వ ఖ‌జానాకు వాటిల్లే న‌ష్టాన్ని నివారించేలా క్యాబినెట్ నిర్ణయం తీసుకుంది.
ఇదీ నేప‌థ్యం
హెచ్‌.డి.పి.ఈ.ఎల్‌.
ను 1819లో స్థాపించారు.
తర్వాత ఆండ్రూ యూ లే లిమిటెడ్ నియంత్రణలోని పోర్ట్ ఇంజినీరింగ్ వ‌ర్క్స్ లో 1973లో విలీనం చేశారు.
1984లో జాతీయం చేసి కంపెనీ పేరును హుగ్లీ డాక్ అండ్ పోర్ట్ ఇంజినీర్స్ లిమిటెడ్ (హెచ్డీపీఈఎల్)గా మార్చారు.
హెచ్‌.డి.పి.ఈ.ఎల్‌.
కు రెండు యూనిట్లు ఉన్నాయి.
ఒక‌టి సాల్ కియాలో, ఇంకొక‌టి నాజీర్ గంజ్‌లో ఉంది.
ఈ రెండు యూనిట్లు తీవ్ర న‌ష్టాల్లో కూరుకుపోయాయి.
