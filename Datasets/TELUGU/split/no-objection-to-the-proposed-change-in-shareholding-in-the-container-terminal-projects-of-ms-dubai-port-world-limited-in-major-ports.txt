ప్రధాన నౌకాశ్రయాలలో మెస్స‌ర్స్ దుబాయ్ పోర్ట్ వ‌ర‌ల్డ్ (డి పి డబ్ల్యు) లిమిటెడ్ కు చెందిన కంటెయినర్ ట‌ర్మిన‌ల్ ప్రాజెక్టుల ల్లో వాటాల స్వరూపంలో ప్రతిపాదించిన మార్పునకు ఎటువంటి అభ్యంతర లేదని స్పష్టం చేసేందుకు కేంద్ర మంత్రిమండలి ఆమోదం తెలిపింది.
కేంద్ర మంత్రివర్గ సమావేశానికి ప్రధాన మంత్రి శ్రీ నరేంద్ర మోదీ అధ్యక్ష‌త వహించారు.
దీనివ‌ల్ల భార‌త చ‌ట్టాలు, నిబంధ‌న‌ల‌కు అనుగుణంగా డి పి డబ్ల్యు కు చెందిన భార‌త హోల్డింగ్ కంపెనీని ఏర్పాటు చేయ‌డానికి మార్గం సుగమం అవుతుంది.
ఈ కంపెనీకి విశిష్టమైన అసెట్ పోర్ట్ ఫోలియో ఉంటుంది.
ఈ కంపెనీ ప్రస్తుత ప్రధాన పోర్టులలో టర్మినల్ కార్యకలాపాలను- కొన్ని జాగ్రత్త చర్యలను తీసుకొంటూ- నిర్వహించడానికి కూడా అవకాశం ఏర్పడుతుంది.
అంతేకాకుండా ఈ నిర్ణయం నౌకాశ్ర‌యాల రంగంలో విదేశీ ప్రత్య‌క్ష‌ పెట్టుబ‌డుల‌ను, ప్రైవేటు రంగం పెట్టుబ‌డుల‌ను ప్రోత్సహించగలదు.
డి పి డబ్ల్యు లిమిటెడ్ భార‌తదేశంలోని త‌న ఆస్తుల‌ను పునర్ నిర్మించుకోవాలని యోచిస్తోంది.
భారతదేశంలో తనకు ఉన్న రేవుల సంబంధిత మౌలిక సదుపాయాల యాజమాన్యాన్ని కలగలిపి ఒకే హోల్డింగ్ కంపెనీగా సమన్వయపరచుకోవాలనేది ధ్యేయం.
ఇటువంటి హోల్డింగ్ కంపెనీని హిందుస్థాన్ పోర్ట్స్ ప్రైవేట్ లిమిటెడ్ (హెచ్‌పీపీఎల్‌) అనే పేరుతో ఏర్పాటు చేయదలుస్తోంది.
ఈ కొత్త కంపెనీ డీపీ వరల్డ్ కున్న అనుబంధ సంస్థల కన్సెషన్ అగ్రిమెంట్ లకు సంబంధించిన బాధ్యతలన్నింటినీ తాను తీసేసుకొంటుంది.
అయితే తుది లబ్ధిదారు విషయంలో ఎటువంటి మార్పు ఉండబోదు.
అంతిమంగా చట్టపరమైన, లబ్ధిని పొందే యాజమాన్యం మెస్స‌ర్స్ డి.పి.
వరల్డ్ చేతులలోనే ఉంటుంది.
డి.పి.
వరల్డ్ కు ఎఫ్ఐపీబీ తన అనుమతిని ఇవ్వడం గమనార్హం.
డి పి డబ్ల్యు ప్రతిపాదన లోని ఉద్దేశం వారి మూలధన రాశిని విస్తరించుకోవడానికి, భారతదేశంలోని ఓడరేవులలో, లాజిస్టిక్స్ ఇన్ ఫ్రాస్ట్రక్చర్ లో సరికొత్త పెట్టుబడులు పెట్టడానికి తోడ్పడడమే.
మరిన్ని ఆర్థిక వనరులను సమర్థంగా పోగేసుకొనేందుకు, నౌకాశ్రయ కార్యకలాపాల నిర్వహణలో ఆధునిక సాంకేతిక విజ్ఞానాన్ని పరిచయం చేయడానికి ఇది బాట వేస్తుంది.
ప్రాజెక్టు ఎస్ పి వి ల షేర్లను కొనుగోలు చేసిన అనంతరం హోల్డింగ్ కంపెనీ హెచ్‌పీపీఎల్‌ నికర విలువ 80 మిలియన్ అమెరికా డాలర్ల కన్నా ఎక్కువగా ఉండాలన్న ఒక షరతు మీదనే డి పి డబ్ల్యు పునర్ వ్యవస్థీకరణ ప్రతిపాదనకు ప్రభుత్వం అంగీకారం తెలిపింది.
భారతదేశంలో డి పి డబ్ల్యు ఆస్తుల పునర్ వ్యవస్థీకరణ మరింత మెరుగైన సమన్వయానికి, నియంత్రణలకు దారితీస్తుంది.
ఎలాగంటే, భారతదేశంలో నమోదైన ఏక కంపెనీతో పోర్టు అధికారులు వ్యవహరించవలసి ఉంటుంది కాబట్టి. డి పి డబ్ల్యు ఏకీకరణ ప్రతిపాదనకు ఆమోదం తెలిపిన ఫలితంగా దేశంలోకి విదేశీ ప్రత్య‌క్ష‌ పెట్టుబ‌డుల‌ ప్రవాహాన్ని ప్రోత్సహించినట్లు అవుతుంది.
అంతే కాక, ఓడరేవుల రంగంలో పెట్టుబడిదారులకు మిత్రపూర్వకమైన వాతావరణాన్ని నెలకొల్పుతున్నామన్న సంకేతం కూడా వెళ్తుంది.
ఇది భారతీయ చట్టాలలో, నిబంధనావళిలో ఇదివరకటి కన్నా మెరుగైన పారదర్శకత్వానికి సైతం చోటు కల్పిస్తుంది.
