భార‌త్‌, కొలంబియా దేశాల మ‌ధ్య ప‌ర్యాట‌క‌రంగంలో స‌హ‌కారాన్ని బ‌లోపేతం చేయ‌టానికి ఉద్దేశించిన ఒప్పందంపై (ఎంఓయూ) సంత‌కానికి ప్ర‌ధాన మంత్రి న‌రేంద్ర‌మోదీ సార‌థ్యంలో స‌మావేశ‌మైన కేంద్ర కేబినెట్ ఆమోదం తెలిపింది.
భార‌త ప్ర‌భుత్వ ప‌ర్యాట‌క మంత్రిత్వ శాఖ‌, కొలంబియా వాణిజ్య ప‌రిశ్ర‌మ‌, ప‌ర్యాట‌క మంత్రిత్వ శాఖ‌లు ఈ ఒప్పందంపై సంత‌కాలు చేస్తాయి.
ఈ ఒప్పందం ముఖ్యాంశాలు…..
1. ప‌ర్యాట‌క రంగంలో ద్వైపాక్షిక స‌హ‌కారాన్ని విస్త‌రించ‌టం.
2. ప‌ర్యాట‌కానికి సంబంధించిన స‌మాచారాన్ని ప‌ర‌స్ప‌రం ఇచ్చిపుచ్చుకోవ‌టం.
3. హోట‌ల్స్‌, టూర్ ఆప‌రేట‌ర్స్ స‌హా ప‌ర్యాట‌క రంగ భాగ‌స్వాములంద‌రి మ‌ధ్య స‌హ‌కారాన్ని ప్రోత్స‌హించ‌టం.
4. మాన‌వ వ‌న‌రుల అభివృద్ధిలో స‌హ‌కారానికి ఆదాన‌ప్ర‌దాన కార్య‌క్రమం ఏర్పాటు చేయ‌టం
5. రెండువైపులా ప‌ర్యాటకాన్ని ప్రోత్స‌హించ‌టానికి వీలుగా టూర్ ఆప‌రేట‌ర్స్‌, మీడియా, అభిప్రాయ సృష్టిక‌ర్త‌ల‌ను ఇరుదేశాల్లోనూ ప‌ర్య‌టించేలా చూడ‌టం.
6. ప‌ర్యాట‌క ప్రాంతాల అభివృద్ధి, మార్కెటింగ్‌, ప్ర‌మోష‌న్‌, నిర్వ‌హ‌ణ అంశాల్లో అనుభ‌వాల‌ను పంచుకోవ‌టం.
7. రెండుదేశాల్లోనూ జ‌రిగే ప‌ర్యాట‌క ఎగ్జిబిష‌న్లు, వేడుక‌ల్లో పాల్గొన‌టం.
భార‌త్‌ కు కొలంబియా మంచి ప‌ర్యాట‌క మార్కెట్‌ గా ఎదుగుతోంది.
2014 అక్టోబ‌రులో కొలంబియాలోని బొగోటాలో ప‌ర్యాట‌క మంత్రిత్వ శాఖ ఏర్పాటు చేసిన రోడ్‌షో కు రెండుదేశాల ప‌ర్యాట‌క వాణిజ్యరంగం నుంచి మంచి స్పంద‌న ల‌భించింది.
అదే విధంగా భార‌త్ నుంచి విదేశాల‌కు భారీగా వెళుతున్న ప‌ర్యాట‌కుల దృష్ట్యా కొలంబియాకు భార‌త్ కూడా బ‌ల‌మైన మార్కెట్ అని చెప్పొచ్చు.
2013లో భార‌త్ నుంచి 16.63 మిలియ‌న్ల మంది విదేశీ ప‌ర్య‌ట‌న‌ల‌కు వెళ్ళారు.
రెండు దేశాల ప‌ర‌స్ప‌ర ప్ర‌యోజ‌నాల‌ను దృష్టిలో ఉంచుకొని, ప‌ర్యాట‌క రంగంలో ఒప్పందం చేసుకోవ‌టం ద్వారా ప‌ర్యాట‌క‌రంగంలో అభివృద్ధి, ప్రోత్సాహానికి నిర్మాణాత్మ‌క చ‌ర్చ‌లు జ‌రిపే వీలు ఏర్ప‌డుతుంది.
అంతేకాకుండా ఇరు దేశాల ఆర్థిక అభివృద్ధికి కూడా దోహ‌దం చేసిన‌ట్ల‌వుతుంది.
ప్ర‌స్తుతం రెండు దేశాల మ‌ధ్య సృహృద్భావ సంబంధాలున్నాయి.
అనేక ప్రాపంచిక విష‌యాల‌పై, వివిధ స‌ద‌స్సులు వేదిక‌ల్లో రెండు దేశాలూ క‌ల‌సి ప‌ని చేస్తున్నాయి.
పర్యాట‌క స‌హ‌కారానికి చేసుకునే ఒప్పందమ‌నేది రెండుదేశాల ద్వైపాక్షిక సంబంధాల‌ను మ‌రింత బ‌లోపేతం చేయ‌టానికి, ప‌ర్యాట‌క రంగంలో బంధం దృఢ‌ప‌డ‌టానికి ఓ చోద‌క‌శ‌క్తి అవుతుంది.
