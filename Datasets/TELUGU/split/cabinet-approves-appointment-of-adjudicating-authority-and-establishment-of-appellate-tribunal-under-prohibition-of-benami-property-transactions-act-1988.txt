బినామీ ఆస్తుల లావాదేవీల నిషేధ చ‌ట్టం (పిబిపిటి), 1988 కింద అపెలిట్ ట్రిబ్యూన‌ల్ ఏర్పాటు కు, న్యాయ‌ నిర్ణ‌య వ్య‌వ‌స్థ నియామ‌కానికి ప్ర‌ధాన‌ మంత్రి శ్రీ న‌రేంద్ర‌మోదీ అధ్య‌క్ష‌త‌న జరిగిన కేంద్ర మంత్రివర్గ సమావేశం ఆమోదం తెలిపింది.
ముఖ్యాంశాలు:
పిబిపిటి చ‌ట్టం కింద అపెలిట్ ట్రిబ్యూన‌ల్‌, అద‌నంగా మూడు బెంచ్‌ లు, న్యాయ‌ నిర్ణ‌య వ్య‌వ‌స్థ నియామ‌కానికి మంత్రివర్గం ఆమోదం తెలిపింది.
న్యాయ‌ నిర్ణ‌యాధికార వ్య‌వ‌స్థ‌ లకు త‌గిన సిబ్బంది, అధికారుల నియామ‌కం, అద‌న‌పు ధర్మాసనాల ఏర్పాటు, అపెలిట్ ట్రిబ్యూన‌ల్ ఏర్పాటు కు వీలు గా ఆదాయ‌పు ప‌న్ను విభాగం/ కేంద్ర ప్ర‌త్య‌క్ష ప‌న్నుల బోర్డు (సిబిడిటి) లో ప్ర‌స్తుతం ఉన్న అదే స్థాయి, అదే హోదా క‌లిగిన అధికారుల‌ను మ‌ళ్లించ‌డానికి నిర్ణ‌యించారు.
న్యాయ‌ నిర్ణ‌యాధికార వ్య‌వ‌స్థ‌, అపెలిట్ ట్రిబ్యూన‌ల్ నేశనల్ కేపిటల్ టెరిటరి ఆఫ్ ఢిల్లీ (ఎన్ సిటిడి)లో త‌న కార్య‌క‌లాపాలు సాగిస్తుంది.
న్యాయ‌ నిర్ణ‌యాధికార ధర్మాసనాలు కోల్‌కాతా, ముంబయి, చెన్నై ల‌లో స‌మావేశం కావ‌చ్చును.
ఇందుకు సంబంధించిన ఉత్త‌ర్వు ల‌ను ప్ర‌తిపాదిత‌ న్యాయ‌ నిర్ణ‌యాధికార వ్య‌వ‌స్థ చైర్‌ ప‌ర్స‌న్‌ తో సంప్ర‌దించిన అనంత‌రం వెలువ‌రిస్తారు.
ప్ర‌యోజ‌నాలు:
ఈ ఆమోదం వ‌ల్ల న్యాయ‌ నిర్ణ‌యాధికార వ్య‌వ‌స్థ‌ కు పంప‌బ‌డ్డ కేసుల‌ను స‌మ‌ర్థంగా నిర్వ‌హించ‌డానికి, న్యాయ‌నిర్ణ‌యాధికార వ్య‌వ‌స్థ తీర్పుపై అపెలిట్ అథారిటీ ఎదుట దాఖ‌ల‌య్యే అపీళ్ల‌ను స‌త్వరం ప‌రిష్క‌రించానికి వీలు క‌లుగుతుంది.
పిబిపిటి చ‌ట్టం కింద పాల‌నప‌ర‌మైన చ‌ర్య‌ ను తొలి ద‌శ స‌మీక్ష‌ కు న్యాయ‌ నిర్ణ‌యాధికార వ్య‌వ‌స్థ నియామ‌కం అవ‌కాశాన్ని అందిస్తుంది.
ప్ర‌తిపాదిత అపెలిట్ ట్రిబ్యూన‌ల్ ఏర్పాటు వ‌ల్ల పిబిపిటి చ‌ట్టం కింద న్యాయ‌ నిర్ణ‌యాధికార వ్య‌వస్థ ఆదేశాల‌ పైన అపీలు చేసుకోవ‌డానికి వీలు ఏర్పడుతుంది.
**
