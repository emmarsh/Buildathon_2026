పెట్టుబ‌డుల‌కు సంబంధించి భార‌త‌దేశం మరియు బెలారూస్ ల మ‌ధ్య‌ ద్వైపాక్షిక పెట్టుబ‌డి ఒడంబడిక (బిఐటి)పై సంతకాలకు మరియు అనుమోదానికి ప్ర‌ధాన మంత్రి శ్రీ నరేంద్ర మోదీ అధ్యక్షతన స‌మావేశమైన కేంద్ర‌ మంత్రివర్గం ఆమోదం తెలిపింది.
ఈ ఒడంబడిక వల్ల ఇరు దేశాల మ‌ధ్య‌ పెట్టుబ‌డులు పెరిగేందుకు అవ‌కాశం మెండుగా వుంది.
ఈ ఒప్పందం పెట్టుబ‌డిదారులలో విశ్వాసాన్ని మెరుగుపరుస్తుందని, త‌ద్వారా విదేశీ ప్ర‌త్యక్ష పెట్టుబ‌డులు మరియు ఓవ‌ర్ సీస్ డైరెక్ట్ ఇన్ వెస్ట్‌మెంట్ (ఒడిఐ)లు పెరుగుతాయని భావిస్తున్నారు.
అంతే కాదు, దీనివ‌ల్ల ఉద్యోగ క‌ల్ప‌న‌ పైన ధ‌నాత్మ‌క‌మైన ప్ర‌భావం ఉంటుంది.
యూరేషియ‌న్ ఎక‌నోమిక్ యూనియ‌న్ (ఇఎఇయు) లో బెలారూస్ స‌భ్య‌త్వ దేశం కావడంతో భార‌త‌దేశం, బెలారూస్ ల మ‌ధ్య‌ బిఐటి పై సంతకాలు మరియు దీనికి అనుమోదం లభిస్తే ఉభయ దేశాలు వ్యూహాత్మ‌కంగా ప‌ని చేయ‌డానికి వీలవుతుంది.
భార‌త‌దేశం ఇప్ప‌టికే కిర్గిజ్ గణతంత్రంతో క‌లిసి బిఐటి పాఠాన్ని సిద్ధం చేసే ప‌నిలో పడింది.
అలాగే ఈ విష‌యంలో మోడ‌ల్ బిఐటి పాఠం ఆధారంగా ఒక కొత్త బిఐటి కోసం ర‌ష్యన్ ఫెడరేషన్ తో సంప్ర‌దింపులు కూడా జరుపుతోంది.
