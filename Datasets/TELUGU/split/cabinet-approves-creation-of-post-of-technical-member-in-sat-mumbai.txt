ముంబయి లోని సెక్యూరిటీస్ అపెలిట్ ట్రైబ్యూనల్ (ఎస్ఎటి)లో టెక్నికల్ మెంబర్ పదవి ని భారత ప్రభుత్వ కార్యదర్శి స్థాయి లో 2,25,000 రూపాయల వేతన స్కేల్ (ఫిక్స్ డ్)తో లేదా ఏడో వేతన సంఘం సూచించిన పే మేట్రిక్స్ యొక్క లెవెల్ 17 తో ఏర్పాటు చేసే ప్రతిపాదన కు ప్రధాన మంత్రి శ్రీ నరేంద్ర మోదీ అధ్యక్షత న జరిగిన కేంద్ర మంత్రివర్గ సమావేశం ఆమోదం తెలిపింది.
ప్రయోజనాలు:
ఈ పదవి ని ఏర్పాటు చేయడం అనేది ముంబయి లోని ఎస్ఎటి లో ఒక అదనపు పీఠాన్ని నెలకొల్పేందుకు మార్గాన్ని సుగమం చేయనుంది.
దీనితో సెక్యూరిటీస్ అండ్ ఎక్స్ చేంజెస్ బోర్డ్ ఆఫ్ ఇండియా (ఎస్ఇబిఐ), ఇన్శోరెన్స్ రెగ్యులేటరీ ఎండ్ డివెలప్ మెంట్ అథారిటీ ఆఫ్ ఇండియా (ఐఆర్ డిఎ) మరియు పెన్శన్ ఫండ్ రెగ్యులేటరీ ఎండ్ డివెలప్ మెంట్ అథారిటీ (పిఎఫ్ఆర్ డిఎ)లకు సంబంధించి ఎస్ఎటి లో పెరిగిపోయిన అపీళ్ళ ను త్వరిత గతి న పరిష్కరించేందుకు అవకాశం చిక్కుతుంది.
ఇది ఇన్ వెస్టర్ లకు, పింఛన్ దారులకు మరియు సాధారణ ప్రజల కు ఎంతో ప్రయోజనకారి కాగలదు.
సెక్యూరిటీస్ మార్కెట్టు మరియు బీమా రంగం శర వేగంగా వృద్ధి చెందుతున్నాయి.
సెక్యూరిటీస్ మార్కెట్టు లో ట్రేడింగ్ పరిమాణం, బీమా రంగం లో క్లయింట్ లు పెరుగుతుండటం తో ఫిర్యాదులు కూడా పెరిగేందుకు ఆస్కారం ఉంది.
ఈ కారణం గా, ఒక వేగవంతమైన పరిష్కార వ్యవస్థ ను నెలకొల్పడం అవసరం.
ఇటువంటిది ఏర్పాటైతే బీమా, సెక్యూరిటీస్ మార్కెట్టు మరియు పింఛన్ లకు సంబంధించినటువంటి అపీలు కేసుల ను శీఘ్ర గతి న పరిష్కరించడానికి ఇది పూచీపడుతుంది.
దీని వల్ల సాధారణ ప్రజానీకానికి లబ్ధి చేకూరగలదు.
