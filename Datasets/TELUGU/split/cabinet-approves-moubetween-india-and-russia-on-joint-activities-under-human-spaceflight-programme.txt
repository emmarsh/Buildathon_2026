మానవులతో కూడిన అంతరిక్ష నౌకల ప్రయోగంలో సహకరించుకునేందుకు భారత, రష్యా మధ్య కుదిరిన అంగీకారం వివరాలను ప్రధానమంత్రి శ్రీ నరేంద్రమోదీ నాయకత్వంలోని కేంద్ర కేబినెట్ సమావేశానికి వివరించారు.
2015 అక్టోబర్ 15వ తేదీన జరిగిన ఉభయ దేశాలు ఈ ఎంఓయుపై సంతకాలు చేశాయి ప్రధాన ప్రభావం… మానవులతో కూడిన అంతరిక్ష నౌకల ప్రయోగానికి అవసరమైన టెక్నాలజీలు, అడ్వాన్స్ డ్ వ్యవస్థల అభివృద్ధిలో సహకరించుకునేందుకు భారత, రష్యా మధ్య కుదిరిన ఈ ఒప్పందం సహాయపడుతుంది.
రేడియేషన్ కు రక్షణ, జీవన వ్యవస్థల మద్దతు, క్రూ మాడ్యూల్, డాకింగ్ వ్యవస్థలు, అంతరిక్ష సూట్లు తయారుచేసుకునేందుకు, వ్యోమగాముల శిక్షణకు కూడా మద్దతు లభిస్తుంది.
ప్రయోజనాలు… ఉభయ దేశాలు మానవాళి ప్రయోజనం కోసం అంతరిక్ష సాంకేతిక పరిజ్ఞానాల వినియోగానికి సంబంధించిన కార్యకలాపాలు ఉమ్మడిగా చేపట్టగలుగుతాయి.
దీనికి మరింత మద్దతు ఇచ్చేందుకు ఉమ్మడి కార్యాచరణ బృందాన్ని రెండు దేశాలు ఏర్పాటు చేసుకోవచ్చు.
ఈ ఒప్పందం అమలుకు కాలపరిమితిని, అమలుకు సంబంధించిన విధివిధానాలను రూపొందించుకునే కార్యాచరణ ప్రణాళికను ఈ ఉమ్మడి కార్యాచరణ బృందం తయారుచేస్తుంది.
*****
