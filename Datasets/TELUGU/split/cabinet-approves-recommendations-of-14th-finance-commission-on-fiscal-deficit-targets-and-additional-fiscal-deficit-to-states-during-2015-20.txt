విత్త లోటు లక్ష్యాలు మరియు రాష్ట్రాలకు అదనపు విత్త లోటులకు సంబంధించి 14వ ఫైనాన్స్ కమిషన్ (ఎఫ్ ఎఫ్ సి) చేసిన సిఫారసులకు కేంద్ర మంత్రిమండలి ఆమోదం తెలిపింది.
కేంద్ర మంత్రివర్గ సమావేశానికి ప్రధాన మంత్రి శ్రీ నరేంద్ర మోదీ అధ్యక్షత వహించారు.
రాష్ట్రాలకు వాటి గ్రాస్ స్టేట్ డొమెస్టిక్ ప్రాడక్ట్ (జి ఎస్ డి పి)లో 3 శాతాన్ని విత్త లోటు హద్దురేఖగా 14వ ఫైనాన్స్ కమిషన్ పేర్కొన్నది.
అంతే కాక, వార్షిక ప్రాతిపదికన అదనపు విత్త లోటు కోసం రాష్ట్రాలకు వెసులుబాటును కూడా కల్పించింది.
అభివృద్ధి అవసరాలు, వర్తమాన స్థూల ఆర్థిక అవసరాలను పరిగణనలోకి తీసుకొని సాధారణ పరిమితి అయిన 3 శాతాని కన్న మించి 0.5 శాతం మేరకు అవకాశాన్ని రుణ- జి ఎస్ డి పి నిష్పత్తి సానుకూలంగా ఉండి, గత రెండేళ్ళలో వడ్డీ చెల్లింపులు (ఐపి)- ఆదాయ వసూళ్ల (ఆర్ ఆర్) నిష్పత్తి కూడా సానుకూలంగా ఉన్న రాష్ట్రాలకు కల్పించారు.
అయితే, అదనపు విత్త లోటు పరిమితి ప్రయోజనాన్ని పొందడం అనే వెసులుబాటు ఏ సంవత్సరంలోనైతే రుణ పరిమితులను ఖరారు చేస్తారో, అంతకు పూర్వపు సంవత్సరంలో ఎటువంటి ఆదాయ లోటును కలిగి ఉండనటువంటి రాష్ట్రానికి లభిస్తుంది.
2015-16 ఆర్థిక సంవత్సరం ఇప్పటికే ముగిసిపోయినందువల్ల, రాష్ట్రాలకు 2015-16 కు గాను అదనపు అప్పుల ప్రయోజనమేదీ దక్కదు.
అయినప్పటికీ, 14వ ఫైనాన్స్ కమిషన్ కు సంబంధించిన మిగతా కాలానికి అంటే..2016-17 నుంచి 2019-20 వరకు మాత్రం ..
ఎఫ్ ఎఫ్ సి ఖరారు చేసిన ప్రమాణాలకు ఆయా రాష్ట్రాలు ఎంత మేరకు తుల తూగగలవన్న దాని మీద ఆధారపడి ఈ వెసులుబాటు లెక్క లోకి వస్తుంది.
2016-17 సంవత్సరం విషయానికి వస్తే, ఎఫ్ ఎఫ్ సి సిఫారసు చేసిన ప్రకారం :(Para 14.64 to 14.67 – Vol.
I read with Annexure 14.2 of Vol.
II of the FFC Report) జి ఎస్ డి పి లో 0.5 శాతం అదనపు అప్పులు పొందడం కోసం రాష్ట్రాల అర్హతలను నిర్ణయించటానికి ఈ కింది ఆర్థిక ప్రమాణాలను పరిగణన లోకి తీసుకుంటారు.
1. టి-2కు ఫైనాన్స్ అకౌంట్, ఇంకా టి-1 కు సవరించిన అంచనాల లో లభ్యమయ్యే మేరకు రాష్ట్ర ఆదాయ స్థితి పరిశీలిస్తారు.
దీనికి ఒక ఉదాహరణగా చెప్పాలంటే, 2016-17 సంవత్సరానికి గాను, 2014-15 కు ఆ రాష్ట్ర ఆదాయ స్థితి (ఫైనాన్స్ అకౌంట్స్ ప్రకారం వాస్తవంగా ఎలా ఉన్నదీ) మరియు 2015-16 (రివైజ్ డ్ ఎస్టిమేట్..
ఆర్ ఇ) లు ప్రాసంగికం అవుతాయి.
2. టి-2కు ఫైనాన్స్ అకౌంట్ లో పొందుపరచిన సమాచారం ఆధారంగా ఐ పి/ఆర్ ఆర్ రేషియోను, డెట్/ జి ఎస్ డి పి రేషియోను గమనిస్తారు.
దీనికి ఒక ఉదాహరణగా చెప్పాలంటే, 2016-17 కు రాష్ట్రాల అర్హతను నిర్ధరించడం కోసం, 2014-15 కు చెందిన రాష్ట్రాల ఫైనాన్స్ అకౌంట్ లో వెల్లడి చేసిన ఐ పి/ ఆర్ఆర్ రేషియో, ఇంకా డెట్/ జి ఎస్ డి పి రేషియో ప్రాసంగికం అవుతాయి.
ఒకవేళ ఏదైనా రాష్ట్రం జీఎస్డీపీలో 3 శాతం విత్త లోటును 2016-17 నుంచి 2018-19 మధ్య ఏదైనా ఫలానా సంవత్సరానికి గాను పూర్తిగా వినియోగించుకోలేకపోతే, ఆ వినియోగించుకోని విత్త లోటు రాశిని (రూపాయలలో లెక్కిస్తారు) ఆ మరుసటి ఆర్థిక సంవత్సరంలో మాత్రమే (అదీ ఎఫ్ ఎఫ్ సి అవార్డ్ పిరియడ్ లోని శేష కాలంలో) పొందేందుకు అవకాశం ఉంటుంది.
వినియోగించుకోని రుణ పరిధిని లెక్కించేందుకోసం, ఈ వినియోగించుకోని విత్త పరిధిని జి ఎస్ డి పి లో 3 శాతం ఎఫ్ డి పరిమితితో పోల్చుకొని లెక్క గడతారు.
ఇదే విధంగా, రాష్ట్రానికి ఉన్న అవకాశానికి మించి ఏవైనా అదనపు రుణాలను సేకరించి ఉంటే వాటిని ఆ తదుపరి సంవత్సరం నికర రుణ గరిష్ఠ పరిమితిలోంచి సర్దుబాటు చేస్తారు.
ఆయా రాష్ట్రాలు వాటికి 14వ ఫైనాన్స్ కమిషన్ కేటాయించిన, రాష్ట్రాల ఎఫ్ ఆర్ బి ఎమ్ ఎ లో పేర్కొన్న విత్త లోటు పరిమితులకు లోపే అప్పులను తెచ్చుకుంటాయి కాబట్టి. భారత ప్రభుత్వం పైన ఎటువంటి ఆర్థిక భారమూ పడబోదు.
అయినప్పటికీ, మౌలిక సదుపాయాలు, కేపిటల్ ప్రాజెక్టులకు ప్రభుత్వం వ్యయం చేయవలసిన అవసరమైన ఉన్నందున రుణాలను సమీకరించుకోవడానికి రాష్ట్రాలకు అదనపు అవకాశం చిక్కుతుంది.
***
