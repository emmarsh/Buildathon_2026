ప్ర‌ధాని శ్రీ న‌రేంద్ర‌ మోదీ నాయ‌క‌త్వంలో స‌మావేశ‌మైన కేంద్ర మంత్రిమండ‌లి అభివృద్ధి సంస్థ‌ల‌కు ద్వైపాక్షిక భాగ‌స్వాముల‌తో అధికారిక ద్వైపాక్షిక
స‌హ‌కారానికి సంబంధించిన మార్గ‌ద‌ర్శ‌కాల‌ను స‌వ‌రించింది.
స‌వ‌రించిన మార్గ‌ద‌ర్శ‌కాలు…
i. ప్ర‌స్తుతం ద్వైపాక్షిక స‌హ‌కారం అందిస్తున్న అమెరికా, బ్రిట‌న్‌, జ‌పాన్‌, జ‌ర్మ‌నీ, ఫ్రాన్స్‌, ఇట‌లీ, కెన‌డా, ర‌ష్య‌న్ ఫెడ‌రేషన్‌, యూరోపియ‌న్ యూనియ‌న్‌, యూరోపియ‌న్ క‌మిష‌న్ దేశాలు కాకుండా ఏ ఇత‌ర దేశం నుంచి అయినా ప్ర‌ధాని అనుమ‌తితో ఆర్థిక మంత్రి, విదేశాంగ మంత్రి ద్వైపాక్షిక స‌హ‌కారానికి ఒప్పందాలు కుదుర్చుకోవ‌చ్చు.
ii. అధిక మొత్తంలో పెట్టుబ‌డులు అవ‌స‌ర‌మైన ప్రాజెక్టులు, ప్ర‌త్యేక స్వ‌భావం గ‌ల ఇత‌ర ప్రాజెక్టుల‌కు ఈ దిగువ ష‌ర‌తుల‌కు లోబ‌డి ప్ర‌త్యేక రుణాల‌ను అనుమ‌తించ‌వ‌చ్చు.
a) ద్వైపాక్షిక భాగ‌స్వామ్యం కింద అందుకునే రుణం ఏడాదికి క‌నీసం 1 బిలియ‌న్ అమెరిక‌న్ డాల‌ర్లుండాలి.
అందులో క‌నీసం 50 శాతం సాధార‌ణ రుణం (ప్ర‌త్యేక రుణం కాకుండా) అయి ఉండాలి.
b) అన్ని కాంట్రాక్టుల‌కు (వ‌స్తువులు, సేవ‌లు, క‌న్స‌ల్టెన్సీ స‌హా) ద్వైపాక్షిక స‌హ‌కారం అది అందిస్తున్న దేశానికి, భార‌త‌దేశానికి చెందిన కంపెనీల‌కు మాత్ర‌మే ప‌రిమితం కావాలి.
జాయింట్ వెంచ‌ర్ భాగ‌స్వామ్యాల‌కు కూడా ఇదే వ‌ర్తిస్తుంది.
అయితే భార‌త జాతీయ‌త క‌లిగిన పారిశ్రామికుల వాటా 50 శాతానికి పైబ‌డి ఉండాలి.
c) బి విభాగంలో సూచించిన బిడ్డింగ్ విధానానికి స‌రైన స్పంద‌న రాక‌పోయిన ప‌క్షంలో సోర్సింగ్ ష‌ర‌తును స‌డ‌లించి అంత‌ర్జాతీయ పోటీ బిడ్డింగ్‌కు వెళ్ళ‌వ‌చ్చు.
d) ఫండింగ్ అందిస్తున్న దేశం నుంచి వ‌స్తుసేవ‌ల విలువ‌లో 30 శాతానికి దాట‌కుండా సోర్సింగ్‌ను అనుమ‌తించ‌వ‌ల‌సి ఉంటుంది.
e) స్పెష‌ల్ లోన్‌కు వార్షిక వ‌డ్డీరేటు 0.3 శాతం (అన్ని చార్జీల‌తో క‌లిపి) మించ‌కూడ‌దు.
కాల‌ప‌రిమితి 40 సంవ‌త్స‌రాల క‌న్నా (చెల్లింపుపై 10 సంవ‌త్స‌రాల మార‌టోరియంతో) త‌క్కువ ఉండ‌కూడ‌దు.
f) వ్య‌క్తిగ‌త ప్రాజెక్టుల‌కైతే క‌నీస ప్రాజెక్టు వ్య‌యం 250 మిలియ‌న్ యుఎస్ డాల‌ర్లున్న‌ప్పుడు మాత్ర‌మే ప్ర‌త్యేక రుణ అర్హ‌త ఉంటుంది.
g) రాష్ర్ట‌ప్ర‌భుత్వాలు (సొంతంగా లేదా జాయింట్‌గా) చేప‌ట్టే ప్రాజెక్టుల‌కు సంబంధిత రాష్ర్ట‌ప్ర‌భుత్వం అనుమ‌తి ఉండి తీరాలి.
స‌వ‌రించిన మార్గ‌ద‌ర్శ‌కాల కింద అవ‌స‌ర‌మైన కేసుల్లో పైన పేర్కొన్న ష‌ర‌తుల‌ను స‌డ‌లించే అధికారం ఆర్థిక మంత్రికి ఉంటుంది.
స్పెష‌ల్ లోన్‌కు అంగీక‌రించిన ప్రాజెక్టుల విష‌యంలో మౌలిక వ‌స‌తులు, ప‌ర‌స్ప‌ర అంగీకారం గ‌ల వ్యూహాత్మ‌క ప్రాజెక్టుల విష‌యంలో ఆయా రంగాల‌కు చెందిన పెట్టుబ‌డి నియ‌మ‌నిబంధ‌న‌లు వ‌ర్తిస్తాయి.
ఇన్‌ఫ్రా, ప‌ర‌స్ప‌ర అంగీకారం గ‌ల వ్యూహాత్మ‌క ప్రాజెక్టుల‌కు అవ‌స‌ర‌మైన నిధుల స‌మీక‌ర‌ణ‌కు, పెట్టుబ‌డుల వృద్ధికి ఈ నిర్ణ‌యాలు దోహ‌ద‌ప‌డ‌తాయి.
ఈ మార్గ‌ద‌ర్శకాల వ‌ల్ల ఆర్థిక కార్య‌క‌లాపాలు విస్త‌రించి ఉద్యోగిత‌కు, మౌలిక వ‌స‌తుల‌కు కొత్త ఉత్తేజం ల‌భిస్తుంది.
“మేక్ ఇన్ ఇండియా”ను మ‌రింత‌గా విస్త‌రించేందుకు, మ‌రింత న‌వ్య‌త‌తో కూడిన టెక్నాల‌జీల బ‌దిలీకి ఈ స్కీమ్ స‌హాయ‌కారిగా ఉంటుంది.
