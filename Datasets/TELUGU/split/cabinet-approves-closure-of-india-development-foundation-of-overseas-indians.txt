ప్ర‌ధాన‌మంత్రి శ్రీ న‌రేంద్ర మోదీ అధ్య‌క్ష‌త‌న స‌మావేశ‌మైన కేంద్ర కేబినెట్‌, విదేశాల‌లోని భార‌తీయుల‌కు సంబంధించిన ఇండియా డ‌వ‌ల‌ప్‌మెంట్ ఫౌండేష‌న్ (ఐడిఎఫ్‌- ఒఐ)ని మూసివేసేందుక త‌న ఆమోదం తెలిపింది.
స్వ‌చ్ఛ‌భార‌త్ మిష‌న్‌, గంగాన‌ది ప్ర‌క్షాళ‌నకు సంబంధించిన జాతీయ కార్య‌క్ర‌మం వంటి ప్ర‌భుత్వ ప్ర‌ధాన కార్యక్రమాల‌కు విదేశాల‌లోని భార‌తీయులు భార‌త ప్ర‌భుత్వానికి చేసే చెల్లింపుల‌ను ఒక క్ర‌మప‌ద్ధ‌తిలోకి తీసుకురావ‌డంలో మ‌రింత స‌మ‌న్వ‌యాన్ని సాధించేందుకు ఈ నిర్ణ‌యం తీసుకున్నారు.
నేప‌థ్యం….
ఎ) ఐడిఎఫ్ -ఒఐ ని కేంద్ర ప్ర‌భుత్వం 2008లో కేబినెట్ అనుమ‌తితో స్వ‌తంత్ర ప్ర‌తిప‌త్తిక‌లిగిన , లాభాపేక్ష‌లేని ట్ర‌స్ట్‌గా ఏర్పాటు చేసింది.
దాతృత్వం క‌లిగిన విదేశాల‌లోని భార‌తీయులు, భార‌తదేశంలోని సామాజిక‌, అభివృద్ధి ప్రాజెక్టుల‌లో పాలు పంచుకోవ‌డానికి ఈ ట్ర‌స్ట్‌ను ఏర్పాటు చేశారు.
బి) ఈ ఫౌండేష‌న్ 2008 డిసెంబ‌ర్ – 2015 మార్చి మ‌ధ్య 36.08 లక్ష‌ల రూపాయ‌ల‌ను మాత్ర‌మే విదేశాలలోని భార‌తీయుల‌నుంచి విరాళాలుగా అందుకుంది.
ఐడిఎఫ్‌-ఒఐ పై 2015లో స‌మ‌గ్ర స‌మీక్ష చేప‌ట్టారు.
భార‌త ప్ర‌భుత్వ ఫ్లాగ్‌షిప్ కార్య‌క్ర‌మాలైన నేష‌న‌ల్ మిష‌న్ ఫ‌ర్ క్లీన్ గంగా, స్వ‌చ్ఛ భార‌త్ మిష‌న్‌, రాష్ట్ర‌ప్ర‌భుత్వాలు గుర్తించిన ఇత‌ర సామాజిక‌, అభివృద్ధి ప్రాజెక్టుల‌ను ఈ ఐడిఎఫ్‌-ఒఐ కి చేర్చారు.
సి) 2015 ఏప్రిల్ – 2018 మార్చి మ‌ధ్య ఈ ట్ర‌స్ట్ 10.16 కోట్ల రూపాయ‌ల‌ను అందుకున్న‌ప్ప‌టికీ, ఇందులో ఎక్కువ విరాళాలు నేష‌న‌ల్ మిష‌న్ ఫ‌ర్ క్లీన్ గంగా ప‌థ‌కానికి లేదా స్వ‌చ్ఛ‌భార‌త్ మిష‌న్‌కు సంబంధించ‌న‌వే.
ఈ ప‌థ‌కాల‌కు వేరు వేరుగా పాల‌నా ఏజెన్సీలు ఉన్నాయి.
మ‌రింత స‌మ‌న్వ‌యాన్నిపెంపొందించ‌డానికి, ఒకే ప‌నిని వివిధ విభాగాలు చేప‌ట్ట‌కుండా చూసేందుకు, సామ‌ర్ధ్యం పెంపు,త‌దిత‌ర అంశాల‌ను దృష్టిలో ఉంచుకుని ఐడిఎఫ్‌-ఒఐ 9 వ బోర్డ్ ఆఫ్ ట్ర‌స్టీల స‌మావేశం, ట్ర‌స్ట్‌ను 2018 మార్చి 31 నాటికి మూసివేయాల‌ని నిర్ణ‌యించింది.
