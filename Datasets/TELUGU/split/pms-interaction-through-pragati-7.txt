ప్ర‌ధాని శ్రీ న‌రేంద్ర మోదీ ఈ రోజు “ప్రగ‌తి” ద్వారా ముఖాముఖి స‌మావేశంలో పాల్గొన్నారు.
ఆయ‌న ఇటువంటి ముఖాముఖిలో పాల్గొన‌డం ఇది ఎనిమిదో సారి.
ప్ర‌గ‌తి అనేది ఇన్ఫ‌ర్మేష‌న్ అండ్ క‌మ్యూనికేష‌న్స్ టెక్నాల‌జీ (ఐసీటీ) ఆధారితంగా ప‌నిచేసే ఒక మ‌ల్టీ మోడ‌ల్ ప్లాట్‌ఫాం.
ప్రో-యాక్టివ్ గ‌వ‌ర్నెన్స్ అండ్ టైమ్‌లీ ఇంప్లిమెంటేష‌న్‌ అనే ఇంగ్లిషు ప‌దాల‌లో నుంచి మొద‌టి అక్ష‌రాల‌ను క‌లిపితే ప్ర‌గ‌తి అనే సంక్షిప్త నామం వ‌స్తుంది.
ఈ రోజు జ‌రిపిన స‌మీక్ష‌లో భాగంగా ప్ర‌ధాని దేశంలోని ర‌హ‌దారి మార్గాలు, రైలు మార్గాలు, మెట్రో రైలు, విద్యుత్తు, ఫుడ్ ప్రాసెసింగ్ రంగాల‌లోని కీల‌క‌మైన మౌలిక స‌దుపాయాల ప్రాజెక్టుల తాలూకు పురోగ‌తిని గ‌మ‌నించారు.
ఈ ప్రాజెక్టులు ఢిల్లీ, హ‌ర్యానా, ఉత్త‌ర ప్ర‌దేశ్‌, బిహార్‌, జార్ఖండ్‌, ప‌శ్చిమ బెంగాల్‌, ఒడిశా, ఛ‌త్తీస్ గ‌ఢ్‌, మ‌హారాష్ట్ర, తెలంగాణ లు స‌హా ప‌లు రాష్ట్రాల‌లో విస్త‌రించి ఉన్నాయి.
హైద‌రాబాద్ మెట్రో రైల్ ప్రాజెక్టును స‌మీక్షించిన సంద‌ర్భంగా ప్ర‌ధాని పీపీపీ ప్రాజెక్టుగా చేప‌ట్టిన ఈ ప్రాజెక్టును వీల‌యినంత త్వ‌ర‌లో, సాధ్య‌మైనంత మంచి నాణ్య‌త‌తో పూర్తి చేయాల‌ని సంబంధిత అధికారుల‌కు సూచించారు.
ఈ రోజు స‌మీక్షించిన ముఖ్య‌మైన ప్రాజెక్టుల‌లో ఈస్ట‌ర్న్ డెడికేటెడ్ ఫ్ర‌యిట్ కారిడార్‌, ఢిల్లీ- హ‌ర్యానా- ఉత్త‌ర ప్ర‌దేశ్ ఈస్ట‌ర్న్ పెరిఫెర‌ల్ హైవే ల వంటివి ఉన్నాయి.
ఫుడ్ పార్క్ స్కీమును స‌మీక్షించిన ప్ర‌ధాని ఇప్ప‌టికే పూర్తి అయిన ఈ త‌ర‌హా పార్కుల నుంచి క‌లిగే ప్ర‌యోజ‌నాల‌ను స‌మ‌గ్రంగా మ‌దింపు చేయాల‌ని పిలుపునిచ్చారు.
కాలాదాన్ మ‌ల్టీ-మోడ‌ల్ ట్రాన్సిట్ ట్రాన్స్ పోర్ట్.
మ‌య‌న్మార్ లోని రీ- తేదిమ్ రోడ్డు ప్రాజెక్టు పైన కూడా ప్ర‌ధాన మంత్రి స‌మీక్ష జ‌రిపారు.
ఈ ప్రాజెక్టు భార‌త్ అనుస‌రిస్తున్న ” యాక్ట్ ఈస్ట్ ” విధానం మూల స్తంభాల‌లో ఒక‌టి అని అభివ‌ర్ణించారు.
ఈ ప్రాజెక్టును వేగంగా పూర్తి చేయాల‌ని విజ్ఞ‌ప్తి చేశారు.
ఎమ్ఎన్ ఆర్ ఈ జీ ఏ కింద డైరెక్ట్ బెనిఫిట్ ట్రాన్స్ ఫ‌ర్ తో పాటు టార్గె టెడ్ ప‌బ్లిక్ డిస్ట్రి బ్యూష‌న్ సిస్ట‌మ్ (టీపీడీఎస్‌) కార్య‌క‌లాపాల‌ను పూర్తిగా కంప్యూట‌రీక‌రించ‌డం వంటి ప‌థ‌కాల పు‌రోగ‌తిని ప్ర‌ధాని శ్రీ న‌రేంద్ర మోదీ స‌మీక్షించారు.
