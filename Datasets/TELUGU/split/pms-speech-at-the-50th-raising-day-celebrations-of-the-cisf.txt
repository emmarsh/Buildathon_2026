దేశ ప్ర‌జ‌ల గౌర‌వాన్ని, ఆస్తుల‌ ను కాపాడుతున్న సిఐఎస్ఎఫ్ లోని నా మిత్రులు,
ఈ రోజు ఇక్క‌డ‌ కు త‌ర‌లి వ‌చ్చిన సాహ‌సిక కుటుంబాల స‌భ్యులు,
మ‌హిళ‌లు మ‌రియు స‌జ్జ‌నులారా,
మీకంద‌రి కీ 50వ స్థాప‌క దినోత్స‌వాల సంద‌ర్భం లో హృద‌యపూర్వ‌క అభినంద‌న‌లు.
ఒక సంస్థ గా 50 సంవ‌త్స‌రాలు పూర్తి చేసుకోవ‌డం అనేది ఒక అభినంద‌నీయ‌మైన కార్యం.
సంస్థ గానే కాకుండా, ఆ సంస్థ కు గ‌త 50 సంవ‌త్స‌రాలు గా సార‌ధ్యం వ‌హించిన మ‌హానుభావులు మ‌రియు ఈ సంస్థ ను నూత‌న శిఖ‌రాల‌ కు తీసుకు పోవ‌డం కోసం అవిశ్రాంతం గా ప‌ని చేసిన వారంద‌రి తోడ్పాటు కార‌ణం గా ఈ రోజున సిఐఎస్ఎఫ్ ఈ స్థాయి ని పొంద‌గ‌లిగింది.
వారు ఈ సంస్థ యొక్క మాన‌వ వ‌న‌రుల అభివృద్ధి కి కూడాను కృషి చేశారు.
ఈ రోజున మ‌నం 50 సంవ‌త్స‌రాల ను లేదా స్వ‌ర్ణోత్స‌వాన్ని వేడుక గా జ‌రుపుకొంటున్నాం.
ఈ సంస్థ తో ఇంత‌టి స్థాయి కి తీసుకు పోవ‌డానికి కృషి చేసిన వారంద‌రి కీ అభినంద‌న‌లు.
వారిలో కొంద‌రు ఈ రోజున ఇక్క‌డ ఉన్నారు.
వారు అమిత ప్ర‌శంసార్హులు.
అయితే, సోద‌రులు మ‌రియు సోద‌రీమ ణులారా,
పొరుగు దేశం శత్రు భావ‌న‌ తో ఉన్న‌ది కావ‌డం వ‌ల్ల మీ యొక్క కార్య సాఫ‌ల్యం మ‌రింత ప్రాముఖ్యాన్ని సంత‌రించుకొంది.
వారు ఒక ప్ర‌త్య‌క్ష యుద్ధాన్ని చేయ‌డం లో అస‌మ‌ర్ధులు అయిన‌ప్ప‌టి కీ, ఆ దేశం లోని ప‌రిస్థితుల నుండి ఉత్తేజాన్ని పొంది, భార‌త‌దేశం లో వివిధ కుతంత్రాలు చెల‌రేగ‌డం, క్రూర‌మైన ఉగ్ర‌వాదం వేరు వేరు రూపాల‌ ను ధ‌రించ‌డాని కి మూలం అవుతోంది.
అటువంటి ప‌రిస్థితుల న‌డుమ దేశ ప్ర‌జ‌ల ను, మ‌రియు దేశ వ‌న‌రుల‌ ను ర‌క్షించ‌డం అంటే, అది మ‌రిన్ని స‌వాళ్ళ తో కూడుకొన్న‌ది అవుతుంది.
కొద్ది సేప‌టి క్రితం క‌వాతు జ‌రుగుతున్న సంద‌ర్భం గా, ఒక భ‌వ్య‌మైన‌టువంటి భార‌త‌దేశాన్ని నిర్మించ‌డాని కి అవ‌స‌ర‌మైన సంక‌ల్పం మ‌రియు అభినివేశాన్ని నేను గ‌మ‌నించగ‌లిగాను.
ఈ విధ‌మైన భ‌వ్య స‌మ‌ర్ప‌ణ‌ కు గాను క‌వాతు లో పాల్గొన్న సైనికులు, అధికారులు, ఇంకా ప‌రేడ్ కమాండర్ ల‌ను నేను అభినందిస్తున్నాను.
ఉత్కృష్ట సేవ అందించినందుకు గాను అనేక మంది మిత్రులు కూడా ఈ రోజున ఇక్క‌డ ప‌థ‌కాల‌ ను స్వీక‌రించారు.
దీనికి గాను, మీ అంద‌రి నీ నేను అభినందిస్తున్నాను.
దీని కి తోడు ఈ సంవ‌త్స‌రం గ‌ణ‌తంత్ర దినం నాడు ప్ర‌క‌టించినటువంటి పోలీస్ మెడ‌ల్ మ‌రియు జీవ‌న్ ర‌క్ష ప‌త‌కాల విజేత‌ల‌ ను కూడా నేను అభినందిస్తున్నాను.
మిత్రులారా,
సిఐఎస్ఎఫ్ తో అనుబంధాన్ని క‌లిగి వున్న మీరంద‌రూ, దేశ ప్ర‌జ‌ల సంప‌ద‌ ను ప‌రిర‌క్షించ‌డం లో ఒక కీల‌క‌మైన‌టువంటి భూమిక‌ ను పోషించారు.
భార‌త‌దేశం యొక్క నూత‌న మ‌రియు అధునాత‌న వ్య‌వ‌స్థల ను ప‌రిర‌క్షించ‌డం ద్వారా మ‌రియు దేశం యొక్క ఆశ‌ల ను, ఆకాంక్ష‌ల ను నెర‌వేర్చ‌డం ద్వారా మీరు నిరంత‌రం ముందుకు క‌దులుతూ ఉన్నారు.
మ‌న‌కు తెలుసు, అనేక భ‌ద్ర‌త ఏర్పాట్లు ఉండేవ‌ని, మ‌రి వాటిని మ‌నం బ్రిటీషు యుగం నుండి వార‌స‌త్వం గా సంక్ర‌మింప చేసుకొన్నామ‌నే సంగ‌తి ని.
అవ‌స‌రాల‌ కు త‌గిన‌ట్లు గా స్వాతంత్య్రం అనంత‌ర కాలం లో పురుడు పోసుకొన్న సంస్థ‌ లు అతికొద్ది సంఖ్య‌ లో ఉన్నాయి.
ఇవి స్వేచ్ఛాయుత భార‌త‌దేశం లో ఏర్పడ్డాయి.
స్వేచ్ఛాయుత‌మైన భార‌త‌దేశం ఆలోచ‌న ప‌ర్య‌వ‌సానం గా ఇవి ఆవిర్భ‌వించాయి.
ఇవి స్వ‌తంత్ర భార‌త‌దేశం క‌ల‌ల‌ ను పండించ‌డం కోసం ఏర్పాట‌య్యాయి.
మ‌రి అటువంటి ముఖ్య విభాగాల లో సిఐఎస్ఎఫ్ ఒక విభాగం గా ఉంది.
ఈ కార‌ణం గా దీని యొక్క పుట్టుక, పాల‌న, పోష‌ణ‌, అభివృద్ధి, విస్త‌ర‌ణ ల వంటివి క్ర‌మం గా ఒక్కొక్కటిగా రూపుదాల్చాయి.
ఈ స్వ‌ర్ణోత్స‌వ సందర్భం అనేది ప్ర‌తి ఒక్కరి కి గ‌ర్వ‌కార‌క‌మైన‌టువంటి ఘ‌డియ‌.
మ‌రీ ముఖ్యం గా ఎవ‌రైతే ఈ సంస్థ కు సార‌ధ్యాన్ని వ‌హించి, మ‌రి దీని ఎదుగుద‌ల‌ కు స‌హాయ‌ప‌డ్డారో అటువంటి వారి కి ఇది ఒక గ‌ర్వ‌కార‌క ఘ‌డియ‌.
ఆ త‌ర‌హా సంస్థ ను ప్ర‌భుత్వం లేదా కేంద్ర మంత్రి మండ‌లి ఆమోదం తెలిపిన ఒక ఫైలు తో మాత్ర‌మే సృష్టించ‌డం జ‌రుగదు.
అది, గ‌డ‌చిన 50 సంవ‌త్స‌రాల కాలాని కి పైగా వేలాది వ్య‌క్తుల ప్ర‌య‌త్నాల ప‌ర్య‌వ‌సానం.
వారు ఆ కోవ‌ కు చెందిన సంస్థ ను ప్ర‌జ‌ల అవ‌స‌రాల‌ ను దృష్టి లో పెట్టుకొని అభివృద్ధి ప‌ర‌చారు.
మ‌రి అది, దేశ ప్ర‌జ‌ల దృష్టి లో న‌మ్మ‌కాని కి మారు పేరు గా నిల‌చిన ఒక ఘ‌న‌మైన సంస్థ గా మారింది.
అందువ‌ల్ల మీ విష‌యం లో ఎటువంటి అభినంద‌న పూర్వ‌క‌మైన మాట స‌రిపోదు.
‘మా యొక్క కార్య‌క్ర‌మాని కి ప్ర‌ధాన మంత్రి విచ్చేయ‌డం ఆహ్లాదాన్ని, అలాగే ఆశ్చ‌ర్యాన్ని క‌లిగిస్తోంది’ అని రాజేశ్ రంజ‌న్ గారు అంటున్నారు.
కానీ, నేను ఒక‌వేళ ఇక్క‌డి కి రాని ప‌క్షం లో ఎన్నో విష‌యాల‌ ను కోల్పోయేవాడిన ని నేను అంటాను.
50 సంవ‌త్స‌రాల త‌ర‌బ‌డి, నిరంత‌ర త‌పస్సు అనేది చిన్న విష‌యం కాదు.
ఇది ఒక మ‌హా త‌ప‌స్సు.
మీరు ఒక సంవ‌త్స‌రం లో 365 రోజుల పాటు అప్ర‌మ‌త్తం గా ఉండ‌వ‌ల‌సి వ‌స్తుంది.
ఏ వైప‌రీత్యాన్న‌యినా త‌ప్పించ‌డాని కి మ‌రియు దేశ ప్ర‌జ‌ల ను ఆదుకోవ‌డాని కి మీరు మీ అవ‌య‌వాల‌ ను, శ‌రీరాన్ని స‌న్నద్ధం గా ఉంచ‌వ‌ల‌సి వ‌స్తుంది.
కేవ‌లం ఒకటి లేదా రెండు ఘ‌ట‌న‌ లు ప్ర‌తి ఒక్క‌దాని ని ముగించి వేయ‌గ‌లిగిన‌టువంటి జ‌టిల ప‌రిస్థితుల‌ లో మీరంతా ప‌ని చేయ‌వ‌ల‌సి ఉంటుంది.
ఇది సుల‌భ‌మైన ప‌ని ఏమీ కాదు.
దీని ని నేను పూర్తి గా గ్ర‌హించ‌గ‌ల‌ను.
ఎందుకంటే, ప్ర‌ధాన మంత్రి గా చివ‌రి కి నాకు కూడా ఒక ర‌క్ష‌ణాత్మ‌క క‌వ‌చం ల‌భిస్తుంది.
అయితే, ఒక వ్య‌క్తి కి ర‌క్ష‌ణ ను అందించ‌డం అనేది ఏమంత క‌ష్టమైన ప‌ని కాదు అని చెప్ప‌డాని కి నేను చింతిస్తున్నాను.
అదే దాదాపు 30 ల‌క్ష‌ల మంది వ‌చ్చి, వెళ్ళే సంస్థ ను ప‌రిర‌క్షించ‌డం తో దీని ని పోల్చండి; లేదా 8 ల‌క్ష‌ల మంది వ‌చ్చి వెళ్ళే సంస్థ ను గురించి ఆలోచించండి; ఎక్క‌డైతే ప్ర‌తి ఒక్క ముఖ‌మూ కొత్త‌ది, ప్ర‌తి ఒక్క వ్య‌క్తి యొక్క ప్ర‌వ‌ర్త‌న నేరు గా ఉండేదీ అయిన‌ప్పుడు.
అంటే, అటువంటి ఒక భారీ సంస్థ ను ర‌క్షించ‌డం అన్న‌ది ఒక విఐపి ని కాపాడ‌టం క‌న్నా, ల‌క్ష‌లాది రెట్ల మేర అధిక క‌ష్ట‌త‌ర‌మైన‌టువంటి ప‌ని.
మీరు ఆ ప‌ని ని చేస్తున్నారు.
మీరు సంస్థ ప‌ట్ల శ్ర‌ద్ధ వ‌హిస్తున్నారు.
మీరు కేవ‌లం ఒక సంస్థ యొక్క త‌లుపుల‌ ను కాప‌లా కాస్తున్నారు అని కాదు దీని అర్థం.
మీరు భార‌త‌దేశం యొక్క అభివృద్ధి మార్గాన్ని కాపాడుతూ ఉన్నారు.
మీరు భార‌త‌దేశం యొక్క ప్ర‌గ‌తి ప్ర‌స్థానం లో ఒక నూత‌న‌మైన విశ్వాసాన్ని పెంచి పోషిస్తున్నారు.
మ‌రి నా అనుభ‌వం లో మీ యొక్క విధి నిర్వ‌హ‌ణ లో మీరు ఎదుర్కొనే అతి పెద్ద ఆటంకాలు మా వంటి వారి వ‌ల్ల ఎదుర‌య్యేవే.
రాజ‌కీయ వాదుల‌మైన మేము మమ్మ‌ల్ని రాజులు గా అనుకొంటాం.
వారు వారి ని విఐపి లుగా భావించుకొంటారు.
మీ యొక్క‌ భ‌ద్ర‌త సిబ్బంది అత‌డి ని నిలువ‌రించిన‌ప్పుడు, మ‌రి విమానాశ్రయాల ద‌గ్గ‌ర త‌నిఖీ చేసిన‌ప్పుడు అతడి లో కోపం క‌ట్టలు తెంచుకొంటుంది.
అత‌డు మిమ్మ‌ల్ని అవ‌మానించ‌డం మొద‌లు పెడ‌తాడు.
మీ అంతు చూస్తానంటూ కూడా అత‌డు మాట్లాడ‌వ‌చ్చును.
మీరు క్ష‌మాప‌ణ‌లు కోరి, ఇది మీ యొక్క క‌ర్త‌వ్యం మాత్ర‌మే అని చెప్పేందుకు ప్ర‌య‌త్నిస్తారు.
కానీ, అత‌డు స‌సేమిరా అంటాడు.
ఇది విఐపి ప‌రిస్థితి గా ఉంది.
న‌న్ను ఒక సంఘ‌ట‌న ను వివ‌రించనివ్వండి.
నేను పార్టీ త‌ర‌ఫున పని చేసిన కాలం లో క్ర‌మం త‌ప్ప‌క దేశం అంత‌టా ప్ర‌యాణించ‌వ‌ల‌సి వ‌చ్చేది.
ఒక రోజున నాతో పాటు ఒక సీనియ‌ర్ రాజ‌కీయ నాయ‌కుడు ఉన్నారు.
మ‌న దేశం లో రెట్టింపు భ‌ద్ర‌త త‌నిఖీ లు అమ‌ల‌వుతున్న కొన్ని విమానాశ్ర‌యాలు ఉన్నాయి..
శ్రీ‌న‌గ‌ర్ వంటివి.
గువాహాటీ లోను ఒక‌సారి ఇదే ప‌రిస్థితి నెల‌కొంది.
మ‌రి నాకు అక్క‌డి ప‌రిస్థితి ఏమిట‌నేది తెలియ‌దు.
నా వెంట ఉన్న సీనియ‌ర్ రాజ‌కీయ నాయ‌కుడు చిర‌ప‌ర‌చితుడైన‌టువంటి వ్య‌క్తి.
అయితే విమానాశ్ర‌యం లోని భ‌ద్ర‌త సిబ్బంది ఆయ‌న‌ ను గుర్తించ‌ లేక‌పోయారు.
అత‌డు త‌న‌కు తెలిసిన ప‌ద్ధ‌తి లో త‌నిఖీలు చేయ‌డం మొద‌లు పెట్టాడు.
ఆయ‌న ను త‌నిఖీ చేస్తూ ఉండ‌గా, ఆయ‌న లో భావోద్వేగం పెర‌గ‌సాగింది.
విమానం లోప‌ల‌ కు వ‌చ్చి కూర్చొన్న త‌రువాత కూడా ఆయ‌న చ‌ల్లబ‌డ‌లేదు.
ఆయ‌న నాతో మాట్లాడ‌డం మానేశారు.
ఆయ‌న స్వ‌భావాన్ని గ్ర‌హించ‌డానికి నేను ప్ర‌య‌త్నం చేశాను.
ఆ త‌రువాత మేము మ‌రొక చోటు కు వెళ్ళ‌వ‌ల‌సి వ‌చ్చిన‌ప్పుడు మీరు నా త‌రువాత రండి అని ఆయ‌న‌ తో నేను అన్నాను.
ఎందుకంటే మొద‌ట త‌నిఖీ కి నేను సిద్ధం కావ‌చ్చ‌నే కార‌ణం తో .
నేను ఏమి చేశానంటే, నేరు గా సెక్యూరిటీ చెక్ వ‌ద్ద‌కు వెళ్ళి ఎక్క‌డైతే మీ యొక్క సెక్యూరిటీ గార్డు నిల‌బ‌డి ఉన్నాడో..
అత‌డి వ‌ద్ద‌కు వెళ్ళి నా రెండు చేతుల‌ ను గాలిలోకి ఎత్తి ప‌ట్టుకున్నాను.
అప్పుడు నేను అన్నాను – ‘‘సోద‌రా, త్వ‌ర‌గా మీ త‌తంగాన్ని ముగించండి అని.’’
అత‌డు బ‌దులిచ్చాడు – ‘‘కానీ, మీరు నాకు తెలుసంటూ.’’
దానికి నేను అన్నాను – ‘‘మీకు నేను ప‌రిచ‌యం ఉంటే ఏమిటి?
మీరు మీ యొక్క మెట‌ల్ డిటెక్ట‌ర్ ను ఉప‌యోగించి మీ ప‌ని ని పూర్తి చేసేటంత వ‌ర‌కు నేను వెళ్ళ‌ను’’ అని.
అదే స‌మ‌యం లో సీనియ‌ర్ నేత తో నేను అన్నాను – ‘‘సెక్యూరిటీ చెక్ స‌మ‌యం లో ఈ విష‌యాల‌న్నింటినీ మీరు ఎందుక‌ని అంత‌గా ప‌ట్టించుకొంటారు?’’
అని.
దీని ని కేవ‌లం ఒక తంతు గా తీసుకోండి అని.
ఈ విష‌యం లో గ‌ర్వించండి అని.
సెక్యూరిటీ సిబ్బంది తో మ‌నం స‌హ‌క‌రిద్దాం.
అప్పుడ‌ప్పుడు ఈ విఐపి సంస్కృతి అనేది భ‌ద్ర‌త కు ఒక బెద‌రింపు వ‌లే మారిపోతుంది.
ఇక్క‌డ నుండి ఈ విష‌యాన్ని చెప్పే ధైర్యం నాలో ఉంది.
దీని కి కార‌ణం క్ర‌మ‌శిక్ష‌ణ ను నేను కూడా అనుస‌రిస్తాను.
అయితే, నా క్ర‌మ‌శిక్ష‌ణ ఎవ‌రి కీ అడ్డు ప‌డ‌దు.
ఇది ప్ర‌తి ఒక్క పౌరుడి క‌ర్త‌వ్యం.
మీరు అంద‌రూ క‌లిపి ఒక‌టిన్న‌ర ల‌క్ష‌ల మంది దాకా ఉంటారు.
మీ బ‌లం 15 ల‌క్ష‌ల కు పెరిగింద‌నుకున్నా, మీ యొక్క ఉద్యోగం క‌ష్టం గానే ఉంటుంది.
ఎప్పుడైతే పౌరులు క్ర‌మ‌శిక్ష‌ణ యుతం గాను, మ‌రియు స‌హ‌కార పూర్వ‌కం గాను ఉండ‌రో.
కాబ‌ట్టి, ఈ స్వ‌ర్ణోత్స‌వ సంవ‌త్స‌రం లో ఇంత‌టి మ‌హా వ్య‌వ‌స్థ యొక్క ప్రాముఖ్యాన్ని గురించి పౌరుల లో జాగృతి ని ఏర్ప‌ర‌చ‌వ‌ల‌సిన అవ‌స‌రం ఉంద‌ని నేను న‌మ్ముతున్నాను.
ఈ కార‌ణం గా నేను క‌వాతు ను ప‌రీక్షిస్తున్న‌ప్పుడు ఈ రోజు న మీ గురించి ఏం మాట్లాడాలా, అని ఆశ్చ‌ర్య ప‌డ‌సాగాను.
నా మ‌స్తిష్కం లోకి ఒక ఆలోచ‌న ప్ర‌వేశించింది.
మెట్రో స్టేష‌న్లు మ‌రియు విమానాశ్ర‌యాల లోప‌ల ఒక డిజ‌టల్ మ్యూజియ‌మ్ ను ఏర్పాటు చేయాలి అని.
సిఐఎస్ఎఫ్ ఎలా పుట్టింది, ఎలా అభివృద్ధి చెందింది, మ‌రి ఏ మేర‌కు విస్త‌రించింది, వారు పౌరుల‌ కు అందిస్తున్న సేవ‌లు ఎలా ఉన్నాయి, మ‌రి వారి ప‌ట్ల అంచ‌నాలు ఏ మేర‌కు ఉన్నాయి అనే వివ‌రాల‌న్నీ కూడా తెర‌ల మీద క‌నిపిస్తూ ఉండాలి.
మెట్రో లో ప్ర‌యాణించేట‌టువంటి 30 ల‌క్ష‌ల మంది ఏదో ఒక సంద‌ర్భం లో దీని ని తిల‌కిస్తారు.
విమానాశ్ర‌యాని కి వ‌చ్చే దాదాపు 7-8 ల‌క్ష‌ల మంది ఏదో ఒక సంద‌ర్భం లో దీని ని చూస్తారు.
అప్పుడు వాళ్ళు గ్ర‌హించేది ఏమిటంటే, ఈ సిబ్బంది ప్ర‌తి రోజూ 24 గంట‌లూ ప‌ని చేస్తారు అనే విష‌యం.
వారి ని ప్ర‌యాణికులు గౌర‌వించాలి, మ‌రి వారి ని చూసి గ‌ర్వ‌ప‌డాలి.
చైత‌న్యం చోటు చేసుకోవ‌డం అవ‌స‌రం.
ప్ర‌జ‌ల‌ కు ఎంత‌గా తెలియ‌ చెప్తే భ‌ద్ర‌త బ‌లగాలు అంత‌గా ప‌టిష్టం అవుతాయి.
ఈ ప‌ని ని ముందుకు తీసుకోవ‌డం లో మీకు నా వైపు నుండి పూర్తి మ‌ద్ద‌తు ఉంటుంది.
ఇత‌ర కేంద్ర బ‌ల‌గాల తో పోల్చి చూసిన‌ప్పుడు పుత్రిక‌ల సంఖ్య సిఐఎస్ఎఫ్ లో ఎక్కువ‌ గా ఉంది.
వారు దేశం యొక్క శ‌క్తి కి త‌ప్ప‌క ఒక కొత్త పార్శ్వాన్ని అందిస్తున్నారు.
మ‌రి ఈ కార‌ణం గా ఆయా పుత్రిక‌ల‌ ను మ‌రియు వారి త‌ల్లితండ్రుల‌ ను ఈ రంగాన్ని ఎంచుకొన్న‌ందుకు గాను నేను అభినందిస్తున్నాను.
ప్ర‌త్యేకించి వారి పుత్రిక‌ల ను యూనిఫార్మ్ ను ధ‌రించేట‌ట్లు ప్రోత్సహించిన‌టువంటి మాతృమూర్తుల కు అభినందనలు.
ఆ మాతృమూర్తులు దేశం యొక్క అభివృద్ధి ప‌థాన్ని ప‌దిలపరచే బాధ్య‌త‌ ను స్వీక‌రించారు.
మిత్రులారా,
మీరు ఏ భద్రత మరియు సేవల యొక్క స్ఫూర్తి తో ముందుకు ప‌య‌నిస్తున్నారో ఆ యొక్క స్ఫూర్తి అత్యంత ముఖ్య‌మైన‌టువంటిది.
నౌకాశ్రయాలు, విమానాశ్ర‌యాలు, మెట్రో మ‌రియు పెద్ద ప‌రిశ్ర‌మ‌ల యొక్క విస్త‌ర‌ణ త‌దిత‌ర ఆధునిక మౌలిక స‌దుపాయాలన్నిటి ని ప‌రిర‌క్షించే బాధ్య‌త మీ మీద ఉంది.
ఒక‌టిన్న‌ర ల‌క్ష‌ల మంది కి పైగా భ‌ద్ర‌త సిబ్బంది తో కూడినటువంటి ఈ యొక్క శ‌క్తివంత‌మైన ద‌ళం భార‌తీయుల కు, ప్ర‌పంచం లోని వివిధ ప్రాంతాల నుండి భార‌త‌దేశాన్ని సంద‌ర్శిస్తున్న వారి కిఒక భ‌ద్ర‌మైన మ‌రియు ప‌దిల‌మైన వాతావ‌ర‌ణాన్ని స‌మకూర్చ‌డం కోసం పాటు పడుతోంది.
మిత్రులారా,
విమానాశ్ర‌యాల‌ లో, ఇంకా మెట్రో స్టేశన్ ల‌లో ప్ర‌తి ఒక్క‌రు పూర్తి ర‌క్ష‌ణ తో ఉన్న భావన ను పొందుతూ వున్నారు.
ఇది మీ యొక్క స‌మ‌ర్ప‌ణ భావం వల్ల, మీ యొక్క అప్ర‌మ‌త్త‌త వల్ల, ఇంకా మీ ప‌ట్ల ప్ర‌జ‌ల‌ కు ఉన్న న‌మ్మ‌కం వ‌ల్ల సాధ్య‌ప‌డుతోంది.
విమానాశ్ర‌యాల లో, మెట్రో సేవ‌ల లో విస్త‌ర‌ణ పనులు ప్ర‌స్తుతం అమ‌ల‌వుతున్నాయి.
ఈ రెండు రంగాల లో అటువంటి సేవ‌ల‌ ను అందిస్తున్న అతి పెద్ద దేశం గా మారే దిశ లో మ‌నం ప‌య‌నిస్తున్నాము.
మిత్రులారా,
మెట్రో లో ప్ర‌యాణించే అవ‌కాశం అనేక ప‌ర్యాయాలు నాకు ల‌భించింది.
మీరంతా ఎంతగా క‌ష్టించి ప‌ని చేస్తారో నేను గ‌మ‌నించాను.
మీరు గంట‌ల త‌ర‌బ‌డి ప్ర‌జ‌ల‌ మీద మ‌రియు ప్రజలకు చెందిన వస్తువుల మీద ఒక క‌న్ను ను వేసివుంచ‌వ‌ల‌సి ఉంటుంది.
మెట్రో లో ప్ర‌యాణించే సామాన్యుడు లేదా విమానం లో ప్ర‌యాణించే వారు కూడా మీ క‌ఠోర శ్ర‌మ ను గ‌మ‌నించగలుగుతారు.
అయితే, మీ ప‌ని ని కొంత మంది అప్పుడప్పుడూ త‌క్కువ‌ గా అంచనా వేస్తారు.
వారు అనుకుంటారు, మీ పని ప్ర‌తి ఒక్క వ్య‌క్తి ని త‌నిఖీ చేయ‌డాని కి మాత్ర‌మే ప‌రిమితం అవుతుంది అని .
మిత్రులారా,
సిఐఎస్ఎఫ్ కు చెందిన భ‌ద్ర‌త సిబ్బంది అంతా కేవ‌లం త‌నిఖీ చేసే ప‌ని తో ముడి ప‌డి లేర‌ని, భ‌ద్ర‌త కు సంబంధించిన ప్ర‌తి అంశం తోను మ‌రియు మాన‌వుల సున్నిత‌త్వం తోను వారి కి అనుబంధం ఉన్న‌ద‌ని తెలుసుకోవ‌డం దేశ ప్ర‌జ‌ల కు అత్యంత ఆవ‌శ్య‌కం.
మిత్రులారా,
ప్రాకృతిక విపత్తుల వేళల్లో మీరు అందించిన తోడ్పాటు కూడా సదా ప్ర‌శంస‌నీయ‌మైంది.
కింద‌టి ఏడాది కేర‌ళ లో వ‌ర‌ద‌లు వ‌చ్చిన‌ప్పుడు మీ మిత్రులు స‌హాయ‌క కార్య‌క‌లాపాల లో రాత్రింబ‌వళ్ళు తలమునకలుగా ఉండి, వేల మంది యొక్క ప్రాణాల‌ ను కాపాడారు.
దేశం లో మాత్ర‌మే కాకుండా విదేశాల లో మాన‌వాళి కి విపత్తు వ‌చ్చిన‌పుడ‌ల్లా సిఐఎస్ఎఫ్ త‌న యొక్క బాధ్య‌త‌ ను నిర్వ‌ర్తించింది.
నేపాల్‌ లో, ఇంకా హైతీ లో భూకంపాలు వ‌చ్చిన త‌రువాత మీరు అందించిన తోడ్పాటు అంత‌ర్జాతీయ స‌ముదాయం నుండి అభినంద‌న‌లను అందుకొంది.
పైపెచ్చు, ప్ర‌యాణాల లో కుటుంబాల నుండి విడివ‌డిన పిల్ల‌ల ను వారి యొక్క కుటుంబాల తో క‌ల‌ప‌డం లో మీరు ఒక గ‌ణ‌నీయ‌మైన పాత్ర ను పోషిస్తున్నార‌నే సంగ‌తి నా దృష్టి కి వ‌చ్చింది.
అదే మాదిరి గా, పుత్రిక‌ల‌ కు ఒక భ‌ద్ర‌మైన వాతావ‌ర‌ణాన్ని క‌ల్పించ‌డం లో మీరు బాధ్య‌తాయుతం గా న‌డ‌చుకొంటున్నారు.
ఈ కార‌ణాల‌న్నింటి వ‌ల్ల మీరు యావ‌త్తు దేశ ప్ర‌జ‌ల న‌మ్మ‌కాన్ని కూడ‌గ‌ట్టుకొన్నారు.
మిత్రులారా,
ఈ రోజు న, ఈ ముఖ్య‌మైన సంద‌ర్భం లో మీరు ఒక విశిష్టమైనటువంటి మైలు రాయి ని అందుకొన్న వేళ త‌మ క‌ర్త‌వ్య నిర్వ‌హ‌ణ లో ప్రాణ త్యాగం చేసిన మ‌న స‌హోద్యోగుల‌ ను కూడా మ‌నం స్మ‌రించుకోవాలి.
వారు మ‌న దేశ ప‌రిర‌క్ష‌ణ కోసం ప్రాణ స‌మ‌ర్ప‌ణం చేశారు.
దేశాన్ని కాపాడ‌టం కోసం, మ‌న అమూల్య‌మైన వార‌స‌త్వాన్ని ప‌రిర‌క్షించ‌డం కోసం, అలాగే ఉగ్ర‌వాదాన్ని మ‌రియు హింస‌ ను ప్రోత్స‌హిస్తున్న శ‌క్తుల బారి నుండి మ‌న సంప‌ద ను కాపాడుకోవ‌డాని కి మీరు ప్రాణ స‌మ‌ర్ప‌ణ చేశారు.
అది సిఐఎస్ఎఫ్ కావ‌చ్చు లేదా సిఆర్‌పిఎఫ్ కావ‌చ్చు లేదా ఇత‌ర సాయుధ బ‌ల‌గాలు కావ‌చ్చు..
మ‌నం మ‌న‌ యొక్క స‌మ‌ర్ప‌ణ భావం మ‌రియు త్యాగం కార‌ణం గా ఒక ‘న్యూ ఇండియా’ను ఆవిష్క‌రించాల‌న్న మ‌న స్వ‌ప్నం కేసి దృష్టి ని సారించ‌గ‌లుగుతున్నాము.
ఇంత వ‌ర‌కు కేంద్ర పోలీసు బ‌ల‌గాల నుండి 4 వేల మంది అమ‌ర‌వీరులు సహా, 35 వేల‌ మందికి పైగా పోలీసు మిత్రులు వారి యొక్క ప్రాణాల‌ ను త్యాగం చేశారు.
ఆ అమ‌ర‌వీరులు అంద‌రి కి నేను శ్ర‌ద్ధాంజ‌లి ని ఘటిస్తున్నాను.
అయితే, ఖాకీ దుస్తుల‌ లో ఉన్న‌ వారి కి, మ‌రి వారి యొక్క క‌ఠోర శ్ర‌మ కు దేశం లో ద‌క్క‌వ‌ల‌సినంత‌టి గౌర‌వ‌ం మరియు ఆద‌ర‌ణ లు ద‌క్క‌లేదని నేను ఎంతో భావోద్వేగం తో అనుభూతి చెంది, ఇదే విషయాన్ని ర‌క్ష‌ణ ద‌ళాల తో సాన్నిహిత్యం క‌లిగిన వారి కి చెప్ప‌ద‌లుస్తున్నాను.
ఇది సామాన్య ప్ర‌జ‌ల వ‌ద్ద నుండి త‌గినంత గుర్తింపున‌ కు నోచుకోలేదు.
కాబ‌ట్టి, స్వాతంత్య్రం అనంత‌రం మొట్ట‌మొద‌టి సారిగా, 35 వేల మంది కి పైగా పోలీసుల ప్రాణ స‌మ‌ర్ప‌ణ ను సముచిత రీతి న స్మ‌రించుకోవాల‌ని ఎర్ర‌ కోట బురుజుల మీద నుండి ఒక ప్ర‌ధాన మంత్రి సూచించారు.
సామాన్య పౌరుల‌ కు వాస్త‌వం గురించి తెలియ‌నందువ‌ల్ల నేను ఈ పని ని చేయ‌ద‌ల‌చుకొన్నాను.
ఒక ఫ‌లానా కానిస్టేబుల్ వారితో న‌డ‌చుకొన్న ప‌ద్ధ‌తి ని బ‌ట్టి ఏర్ప‌డ్డ అభిప్రాయం ఆధారం గా వారు మొత్తం వ్య‌వ‌స్థ ను గురించి ఒక దృక్ప‌థాన్నంటూ ఏర్ప‌ర‌చుకొంటూ వుంటారు.
మ‌న భ‌ద్ర‌త ద‌ళాల గౌరవ ప్ర‌తిష్ట‌ లను మ‌రియు గొప్ప‌త‌నాన్ని మ‌రింత గా ఇనుమ‌డింప చేసుకోవడం అనేది దేశాని కి ఎంతైనా ముఖ్యం.
పోలీసు స్మార‌కాన్ని నెల‌కొల్ప‌డం దీని లో ఒక భాగం గా ఉంది.
మ‌రి పాఠ‌శాల విద్యార్థులు ఈ స్మార‌కాన్ని సంద‌ర్శించాల‌ని, మ‌న కోసం ప్రాణ త్యాగం చేసిన వారి ని గురించి తెలుసుకోవాల‌ని నేను కోరుకుంటాను.
ఈ దిశ గా మ‌నం ప్ర‌య‌త్నాలు చేస్తూ వుండాలి.
మీ కుటుంబాలు అన్నీ కూడా ను దేశ ప్ర‌జ‌ల భ‌ద్ర‌త కోసం త్యాగం చేస్తాయి.
దీని ని మాట‌ల‌ లో చెప్ప‌డం క‌ష్టం.
ఒక ఓపెన్ జీపు లో నేను ప్ర‌యాణిస్తూ వుండ‌గా, మూడు త‌రాల వారి ని కలుసుకొనే అవ‌కాశం ద‌క్కినందుకు నేను సంతోషిస్తున్నాను.
మీ కుటుంబాని కి చెందిన మూడు త‌రాలు ఈ కార్య‌క్ర‌మాని కి ఇక్కడ కు హాజ‌ర‌య్యాయి.
వారి తో కూడా భేటీ అయ్యే అవ‌కాశం నాకు చిక్కింది.
ఈ కుటుంబాల‌న్నిటి యొక్క త్యాగాలు విధి నిర్వ‌హ‌ణ లో ఉన్న‌ వారి కి బ‌లాన్ని ఇస్తాయి కాబ‌ట్టి, ఈ కార‌ణం గా అన్ని కుటుంబాల‌ కు నేను న‌మ‌స్క‌రిస్తున్నాను.
మిత్రులారా,
ఏ రుతువులో నైనా- వేస‌వి కావ‌చ్చు, చ‌లి కాలం కావ‌చ్చు, లేదా వ‌ర్ష కాలం కావ‌చ్చు- మీరు చెక్కు చెద‌ర‌క మీ ప‌ని ప్ర‌దేశం లో నిల‌బ‌డి వుంటారు.
దేశ ప్ర‌జ‌ల కు హోలీ, దీపావ‌ళి, ఈద్ వంటి ఎన్నో పండుగ‌లు ఉన్నాయి.
కానీ, మీకు మీ యొక్క విధి నిర్వ‌హ‌ణే మీ పండుగ రోజు అవుతుంది.
భ‌ద్ర‌త సిబ్బంది యొక్క కుటుంబాలు కూడా ఇత‌రుల కుటుంబాల వంటివే.
వారి కి కూడా క‌ల‌లు మ‌రియు ఆకాంక్ష‌లు అంటూ ఉంటాయి.
వారికి కూడాను సందేహాలు మ‌రియు భ‌యాలు అంటూ ఉంటాయి.
అయితే, దేశ ప్ర‌జ‌ల భ‌ద్ర‌త విష‌యాని కి వ‌చ్చిన‌ప్పుడు, వారు ప్ర‌తి ఒక్క అడ్డంకి ని అధిగ‌మిస్తారు…….
(ఆడియో అంత‌రాయం తల ఎత్తింది)
…….
వేరు వేరు విభాగాల కోసం రోజంతా డ్రిల్ కార్య‌క్ర‌మం ఉండి తీరాలి.
‘బ్లూ బుక్’ మాదిరి ఒక ప్రోటోకాల్ ను త‌యారు చేయాలి.
త‌ద్వారా అందుకోసం ప్ర‌జ‌ల‌ ను మ‌నం స‌న్న‌ద్ధుల‌ ను చేయ‌గ‌లుగుతాం.
అదే మాదిరి గా మ‌నం ముందుకు సాగగ‌లుగుతాము.
మ‌నం మ‌రొక ప‌ని ని చేద్దాము.
సిఐఎస్ఎఫ్ లోప‌ల ఒక టాస్క్ ఫోర్స్ ను విడిగా ఏర్పాటు చేయ‌వ‌చ్చును.
కొత్త ప‌ద్ధ‌తి లో ప‌ని చేయాల‌ని ఉగ్ర‌వాదులు ఏ విధం గా ముందుకు పోతున్నారో, వారు ఏ విధం గా కొత్త విధానాల లో ఎలా న‌డుచుకొంటున్నారో, వారు ఉప‌యోగిస్తున్న‌టువంటి సాంకేతికత‌లు ఎలా ఉంటున్నాయో ఒక వాస్త‌వ కాల ప్రాతిప‌దిక తో సాగే అధ్యయనం మరియు పర్యవేక్షణ లు అంటూ ఉండాలి.
ఉగ్ర‌వాదులు గ్యాస్ గొట్ట‌పు మార్గాల‌ ను దుర్వినియోగం చేసి దాని ద్వారా విల‌యాన్ని సృష్టించగలిగేందుకు ఆస్కారం ఉంది.
అటువంటివి ప్ర‌పంచం అంత‌టా చోటు చేసుకుంటున్నాయి.
ప్ర‌పంచం లోని ఉగ్ర‌వాదులు ఉప‌యోగిస్తున్న సామ‌గ్రి ని అధ్య‌య‌నం చేయ‌డం ద్వారా మ‌నం మ‌న వ్య‌వ‌స్థ‌ల‌ ను అభివృద్ధి ప‌ర‌చుకోవల‌సిన అవ‌స‌రం ఉంది.
ఈ అధ్య‌య‌నం కోసం ఆ త‌ర‌హా లో ప్ర‌త్యేకించ‌బ‌డిన‌టువంటి ఒక టాస్క్ ఫోర్స్ ను క‌లిగి వుండ‌టం మంచిది.
మ‌రి ఈ అధ్య‌య‌నాన్ని ప్ర‌పంచవ్యాప్తం గా చేప‌ట్టాలి.
ప్ర‌స్తుతం ఉగ్ర‌వాదాని కి ప‌రిమితులు అంటూ ఏవీ లేవు.
ఉగ్ర‌వాదం వేయి కిలో మీట‌ర్ల కో లేదా రెండు వేల కిలో మీట‌ర్ల‌ కో ప‌రిమితం కాలేదు.
వారు ప్ర‌పంచం లోని ఏ మూలనైనా, ఎక్క‌డైనా ఉండ‌వ‌చ్చును.
ఇది మాన‌వ జాతి కి ఒక స‌వాలు లా ఉంది.
కాబ‌ట్టి, మీరు చేసే విధి నిర్వ‌హ‌ణ కు ఓ గొప్ప స‌వాలు ఎదుర‌వుతోంది.
మీ యొక్క అవ‌స‌రాల‌ ను మ‌రియు అపేక్ష‌ల ను నెర‌వేర్చ‌డం లో నా త‌ర‌పు నుండి ఎప్ప‌టి కీ ఎటువంటి లోటు ఉండ‌బోద‌నే బరోసా ను మీకు నేను ఇవ్వ‌ద‌ల‌చాను.
మ‌రొక్క‌మారు స్వ‌ర్ణోత్స‌వ సందర్భం లో ఈ సంస్థ‌ ను ఇంత‌టి గొప్ప శిఖ‌రాల‌ కు తీసుకొని వెళ్ళినందుకు మ‌రియు ఈ సంస్థ కు మీరు అందించిన‌టువంటి తోడ్పాటు కు గాను మీ అంద‌రి ని నేను అభినందిస్తున్నాను.
అంతేకాదు, ఈ స్వ‌ర్ణోత్స‌వ సంద‌ర్భం లో దేశ ప్ర‌జ‌ల కు భ‌ద్ర‌త ప‌రం గా పూచీ ప‌డ‌టం తో పాటు ప్ర‌జ‌ల‌ లో న‌మ్మ‌కాన్ని రేకెత్తించినందుకు కూడాను మీకంద‌రి కి ఇవే నా అభినంద‌న‌లు.
మీ అంద‌రి కి నా శుభాకాంక్ష‌లు.
దేశం యొక్క క‌ల‌ల‌ ను పండించ‌డం లో మ‌నం శాయశక్తుల కృషి చేస్తామని నేను న‌మ్ముతున్నాను.
ఈ ప్రేర‌ణ తో నా యొక్క సోద‌ర సైనికులు, వారి కుటుంబాలు, మ‌రి ఈ సంస్థ ను ముందుకు న‌డిపిన మహానుభావుల కు నేను హృద‌య‌ పూర్వ‌కమైనటువంటి అభినంద‌న‌ల‌ ను తెలియజేస్తున్నాను.
దీనితో నా ఉప‌న్యాసాన్నినేను ముగిస్తున్నాను.
యూనిఫార్మ్ లో ఉన్నా గానీ, లేదా యూనిఫార్మ్ ను ధ‌రించ‌కున్నా గాని, ప్ర‌తి ఒక్క‌రూ నా తో పాటు బిగ్గ‌ర‌ గా ప‌ల‌కండి.
ప్ర‌తి ఒక్క‌రూ ఇలా అనండి –
‘భార‌త్ మాతా కీ జ‌య్‌,
భార‌త్ మాతా కీ జ‌య్‌,
భార‌త్ మాతా కీ జ‌య్‌’ అని.
అనేకానేక ధ‌న్యవాదాలు.
**
