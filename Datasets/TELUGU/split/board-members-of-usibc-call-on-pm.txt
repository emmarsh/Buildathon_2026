యునైటెడ్ స్టేట్స్ ఇండియా బిజినెస్ కౌన్సిల్ (యుఎస్ఐబిసి) కి చెందిన బోర్డు స‌భ్యులు ప్రధాన మంత్రి శ్రీ నరేంద్ర మోదీ తో ఈ రోజు స‌మావేశ‌మ‌య్యారు.
వారు ఈ వారం ఆరంభం లో ముంబ‌యి లో జ‌రిగిన ఇండియా ఐడియా ఫోర‌మ్ యొక్క ఫలితాలను ప్ర‌ధాన మంత్రి కి వివ‌రించారు.
ద్వైపాక్షిక వ్యాపారం లో 500 బిలియ‌న్ యుఎస్ డాల‌ర్ల ల‌క్ష్యాన్ని సాధించ‌డం కోసం మ‌రియు భార‌త‌దేశం లో వారి యొక్క సిఎస్ఆర్ కార్యక‌లాపాల‌ను అర్థ‌వంత‌మైన రీతిలో విస్త‌రించడం కోసం ఒక మార్గ సూచి ని సిద్ధం చేయాల‌నివుంద‌ని వ్యాపార నేతలు ఈ సంద‌ర్భంగా వెల్ల‌డించారు.
స‌భ్యుల‌ తో ప్ర‌ధాన మంత్రి సంభాషిస్తూ, భార‌త ప్ర‌భుత్వం చేపట్టిన వివిధ సంస్క‌ర‌ణ‌ల‌ను ప్ర‌స్తావించారు.
భార‌త‌దేశం లో పెట్టుబ‌డికి అపార‌మైన అవ‌కాశాలు ఉన్నాయ‌ని కూడా ఆయన వివ‌రించారు.
దేశం లో పెట్టుబ‌డుల‌ను పెంపొందింపచేయండంటూ అమెరికా కు చెందిన పెట్టుబ‌డిదారుల స‌ముదాయాన్ని ఆయ‌న ప్రోత్స‌హించారు.
భార‌త‌దేశానికి, యుఎస్ కు మ‌ధ్య గ‌ల ఉమ్మ‌డి విలువ‌ల‌ను గురించి పేర్కొంటూ ఉభ‌య దేశాలలో ప్ర‌జలకు, ప్రజలకు మధ్య ఆదాన ప్రదానాలు మ‌రిన్ని చోటుచేసుకోవాల‌ని పిలుపునిచ్చారు.
