ప్రధాన మంత్రి శ్రీ నరేంద్ర మోదీ అధ్యక్షతన సమావేశమైన కేంద్ర కేబినెట్..
ఆంధ్రప్రదేశ్‌తో పాటు ఛత్తీస్‌గఢ్, గోవా, జమ్మూ, కేరళ, కర్ణాటక లలో 6 ఇండియన్ ఇన్ స్టిట్యూట్ ఆఫ్ టెక్నాలజీల (ఐఐటీల) ఏర్పాటుకు ఆమోద ముద్ర వేసింది.
ఆ తర్వాత 1860 సొసైటీస్ రిజిస్ట్రేషన్ యాక్ట్ కింద సొసైటీల ఏర్పాటుకు పచ్చజెండా ఊపటంతో..
ఈ ఐఐటీ ల కార్యాచరణకు ఆమోదం తెలిపింది.
పార్లమెంటులో 1961 ఇన్ స్టిట్యూట్స్ ఆఫ్ టెక్నాలజీ చట్టం ప్రకారం గుర్తింపు పొందే వరకు..
తద్వారా ఈ ఐఐటీలు చట్టబద్ధ సంఘంగా ఏర్పడేంతవరకు వీటికి న్యాయబద్ధ గుర్తింపు ఉంటుంది.
ప్రతి కొత్త ఐఐటీ మొదటి సంవత్సరంలో 180 మంది విద్యార్థులను (తాత్కాలికంగా) తీసుకోవచ్చు.
ఆ తర్వాత రెండో సంవత్సరంలో 450 మందిని..
మూడో ఏడాదిలో 928 (840 మంది అండర్ గ్రాడ్యుయేట్లు, 80 మంది పోస్టు గ్రాడ్యుయేట్లు, 8 మంది పీహెచ్‌డీలు) మందిని చేర్చుకునే వీలుంటుంది.
ఈ ఐఐటీల నిర్వహణకు 2015-16 విద్యాసంవత్సరం నుంచి 2018-19 వరకు మొత్తం రూ.
1,411.80 కోట్లు ఖర్చు కానుంది.
మొదటి మూడేళ్ల కాలానికి ప్రస్తుతమున్న తాత్కాలిక క్యాంపస్‌ల నుంచే వీటి కార్యాచరణ కొనసాగనుంది.
నాలుగో సంవత్సరంలో కొత్త భవనాలలోకి ఈ క్యాంపస్ మారనుంది.
విద్యార్థి-ఉపాధ్యాయ నిష్పత్తి 1:10 ఉండేలా ప్రతి క్యాంపస్‌లో అధ్యాపకులను నియమించుకునేందుకు కేంద్రం అనుమతిచ్చింది.
పూర్వరంగం:
ఈ కొత్త ఆరు ఐఐటీల ఏర్పాటుకు ఆమోదముద్ర తెలపటం ద్వారా వీటి గుర్తింపు కోసం 1860 సొసైటీ రిజిస్ట్రేషన్ చట్టం కింద కొత్త సంఘంగా నమోదు చేసుకోవచ్చు.
1961 ఐటీ చట్టం సవరణకు పార్లమెంటులో ఆమోదం తెలిపేందుకు కొంత సమయం పడుతుంది కనుక..
అప్పటి వరకు వీటికి న్యాయబద్ధమైన సంస్థలుగా గుర్తింపు ఉంటుంది.
1961 ఇన్ స్టిట్యూట్ ఆఫ్ టెక్నాలజీ చట్టం ప్రకారం..
కొత్త ఐఐటీలను ఏర్పాటు చేసుకోవచ్చు.
అయితే ప్రతి ఐఐటీ ఏర్పాటు జరుగుతున్నప్పుడు..
ఈ చట్టానికి సవరణ చేయటం తప్పనిసరి.
అయితే..
ఈ ఐఐటీల ఏర్పాటుకు ఆమోదం, వీటిలో 2015-16 విద్యాసంవత్సరంలో ప్రవేశాలు జరిపేందుకు ప్రస్తుత పరిస్థితుల్లో పార్లమెంటులో ఈ చట్టానికి సవరణలు చేసే అవకాశం లేనందువల్ల సొసైటీలను ఏర్పాటు చేయటం ఆహ్వానించదగ్గ పరిణామం.
