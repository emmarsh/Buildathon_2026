భారత్ మాతా కీ జయ్
భారత్ మాతాకీ జయ్
వేదిక ను అలంకరించిన ప్రముఖులు మరియు నన్ను ఆశీర్వదించడానికి అధిక సంఖ్య లో ఇక్కడకు విచ్చేసిన ప్రియమైన నా సోదరులు మరియు సోదరీమణులారా,
హజారీబాగ్ కు చెందిన ప్రియమైన నా సోదరులు మరియు సోదరీమణులారా,
నేను ఇంతకుముందు కూడా హజారీబాగ్ కు వచ్చాను.
నేను వచ్చిన ప్రతి సారి మీ ఆశీస్సుల ను అందించేందుకు అధిక సంఖ్య లో మీరు తరలి వస్తున్నారు.
ప్రతి సారి రికార్డు సంఖ్య లో హాజరు కావడం, క్రితం సారి వచ్చిన దాని కన్నా ఎక్కువ మంది రావడం ఎలా జరుగుతుందో చెప్పండి ?
ఇప్పుడు వేదిక ను ఏర్పాటు చేసిన తీరు చూస్తే ఈ వైపు న ఎక్కువ మంది ఉన్నట్లుగా కనిపిస్తోంది.
కానీ ఆ వైపు ఇంకా ఎక్కువ మంది ఉన్నట్లున్నారు.
అధిక సంఖ్య లో మీరు హాజరై దీవెనల ను అందించడం చూస్తూ ఉంటే మీ కోసం మేము ఇంకా ఎక్కువ ఆసక్తి తో పని చేయడానికి అవసరమైన బలం లభించినట్లు కనిపిస్తోంది.
ఝార్ ఖండ్ విప్లవ భూమి.
క్రాంతికారుల ను కన్న భూమి.
ఈ భూమి అనేక మంది పోరాట యోధులకు, విప్లవ వీరుల కు జన్మనిచ్చింది.
భగవాన్ బిర్సా ముండా నేతృత్వం లో స్వాతంత్ర్య సమరం, సత్యాగ్రహ దీక్ష లు సాగాయి.
ఈ భూమి పుత్రుడు, దేశం కోసం ప్రాణత్యాగం చేసిన విజయ్ సోరెంగ్ కు మరొకసారి నివాళులు అర్పిస్తున్నాను.
గుమ్లా లో ఉన్న ఆయన కుటుంబాని కి హృదయపూర్వక వందనాలు అర్పిస్తున్నాను.
ఆయన పిల్లలు ఎంతో ధైర్యం తో పరిస్థితి ని ఎదుర్కొంటున్నారు.
దేశాని కి ఆయన చేసిన సేవల కు కృతజ్ఞతపూర్వకం గా వారి అడుగు లో అడుగై, ప్రతి దశలో సంరక్షకుల వలె వారి వెన్నంటి ఉండి వారిని కాపాడాలి.
మిత్రులారా,
మేము గత నాలుగు సంవత్సరాలు గా చేస్తున్న అభివృద్ధి పనుల ను త్వరితం చేయడానికి ఈ రోజు న నేను ఝార్ ఖండ్ కు వచ్చాను.
ఈ రోజు న వివిధ అభివృద్ధి పథకాల ను వైద్య కళాశాల భవనం, ఆసుపత్రి, ఇంజినీరింగ్ కళాశాల, మంచినీటి సరఫరా సమస్య ను తీర్చడానికి గొట్టపుమార్గం పథకం మరియు నమామి గంగే పథకం వంటి వాటి ని దేశ ప్రజల కు అంకితం చేయడం/శంకుస్థాపన చేయడం ద్వారా ఇక్కడి మౌలిక సదుపాయాల పెంపు కు దోహదం చేస్తుంది.
ఈ సందర్భం గా మీ అందరి కి శుభాభినందనలు తెలియజేస్తున్నాను.
స్మార్ట్ ఫోన్ లు కొనేందుకు ప్రభుత్వ సహాయాన్ని అందుకొంటున్న వేలాది మంది రైతుల కు కూడా నా అభినందనలు.
మిత్రులారా,
ప్రపంచం లోనే అతి పెద్దదైన ఆరోగ్య బీమా పథకం ఆయుష్మాన్ భారత్ – పి ఎం జె ఎ వై – ప్రారంభం నుండి ఝార్ ఖండ్ సాక్షి గా ఉంటూ వస్తోంది.
మీ అందరి ఆశీస్సుల వల్ల ఇప్పుడు ఈ పథకం లక్షలాది మంది పేద కుటుంబాల వారు రోగ విముక్తులు కావడానికి తోడ్పడుతోంది.
ఈ పథకం వల్ల ఝార్ ఖండ్ కూడా ప్రయోజనం పొందింది.
రాష్ట్రం లో తీవ్రమైన రోగాల బారిన పడిన 57,000 మంది కి ఉచిత చికిత్స లభించింది.
ఇటీవల రెండో అతి పెద్ద కణితి శస్త్రచికిత్స ఆయుష్మాన్ భారత్ యోజన సహాయం తో జంషెడ్ పుర్ లో నిర్వహించినట్లు వార్తల్లో చూశాను.
కొద్దిసేపటి తరువాత నేను ఇక్కడి నుంచి రాంచీ కి వెళ్లనున్నాను.
అక్కడ ఆయుష్మాన్ భారత్ లబ్ధిదారులతో భేటీ అయ్యి వారితో మాట్లాడి వారి అనుభవాలను తెలుసుకుంటాను.
మిత్రులారా,
ఝార్ ఖండ్ లో ఆరోగ్య సంరక్షణ సౌకర్యాల ను పటిష్టం చేయడానికి రాష్ట్ర ప్రభుత్వం తో పాటు కేంద్ర ప్రభుత్వం కూడా అవిశ్రాంతం గా శ్రమిస్తోంది.
ఈ ప్రయత్నాల ఫలితం గా ఈ రోజు న దేవ్ ఘర్ లో మనం అఖిల భారత వైద్య విజ్ఞానశాస్త్రాల సంస్థ (ఎఐఐఎమ్ ఎస్) ను ఏర్పాటు చేసే కార్యక్రమాన్ని తీసుకొన్న అనంతరం మూడు వైద్య కళాశాలల కు దుమ్ కా, హజారీబాగ్, పలామూ లలో ప్రారంభోత్సవం జరుపుకొంటున్నాం.
మూడు సంవత్సరాల కిందట కేవలం మూడు వైద్య కళాశాలలు ఉండేవి.
ఇప్పడు చూడండి..
ఒక్క రోజునే మూడు వైద్య కళాశాలలు ఆరంభం అవుతున్నాయి.
ఈ వైద్య కళాశాల ల ఏర్పాటు వల్ల యువత కు నాణ్యమైన వైద్య విద్య లభించడమే కాక ప్రజల కు ఉత్తమ ఆరోగ్య సేవలు అందుతాయి.
అంతేకాక ఒక్కొక్కటి 500 పడకల సామర్ధ్యం గల ఆసుపత్రు ల ఏర్పాటు కు దుమ్ కా, హజారీబాగ్, పలామూ, జంషెడ్ పుర్ లలో శంకుస్థాపన లు చేయడం జరిగింది.
సోదరులు మరియు సోదరీమణులారా,
త్రాగునీరు, పారిశుధ్యం తో ఆరోగ్యాని కి ప్రత్యక్ష సంబంధం ఉంది.
ఝార్ ఖండ్ ప్రజల కు పరిశుభ్రమైన త్రాగునీటి ని అందించేందుకు ప్రభుత్వం నిరంతరం ప్రయత్నిస్తోంది.
మా ప్రభుత్వం ఒకటి కాదు, రెండు కాదు మొత్తం 350 ప్రోజెక్టుల ను వేలాది కోట్ల రూపాయలు ఖర్చుచేసి ఏర్పాటు చేసేందుకు సంకల్పించింది.
అటువంటి 11 ప్రోజెక్టుల కు కొద్ది సేపటి క్రితం శంకుస్థాపన/ ప్రారంభోత్సవం చేసే అవకాశం నాకు లభించింది.
సోదరులు మరియు సోదరీమణులారా,
ఈ రోజు న ఇక్కడ అనేక నీటిపారుదల పథకాల ను కూడా ప్రారంభించడం జరిగింది.
ఈ పథకాల నిర్మాణం పూర్తయితే హజారీబాగ్, రాంగఢ్, పలామూ, గోడా, పశ్చిమ సింహ్ భూమ్ జిల్లాల తో పాటు వేలాది హెక్టార్ల భూమి సాగు లోకి వస్తుంది.
కిందటి సారి నేను పలామూ ను సందర్శించినప్పుడు మండల్ ఆనకట్ట, దశాబ్ధాలుగా అసంపూర్ణం గా ఉన్న ఉత్తర కోయల్ ప్రోజెక్టు పనుల ను ప్రారంభించాను.
ఈ ప్రోజెక్టులన్నీ ఇక్కడి రైతుల భవిత ను మెరుగుపరుస్తాయి.
మిత్రులారా,
కేంద్ర ప్రభుత్వం ప్రకటించిన ‘విత్తనం నుండి విపణి వరకు’ పథకాన్ని అమలు చేసేందుకు ఝార్ ఖండ్ నడుం కట్టింది.
రైతులకు స్మార్ట్ ఫోన్ లు ఇచ్చే పథకం ఈ రోజు న ప్రారంభమైంది.
కొంత మంది రైతుల కు చెక్కుల ను కూడా పంపిణీ చేయడమైంది.
ఈ పథకం వల్ల రాష్ట్రం లో 27 లక్షల మంది రైతుల కు ప్రయోజనం కలుగుతుంది.
రైతులకు వారి పంట ఉత్పత్తుల విక్రయాని కి సంబంధించిన డిజిటల్ లావాదేవీలు జరిపేందుకు స్మార్ట్ ఫోన్ లు సహాయకారి గా ఉంటాయి.
వారి కి వాతావరణ పరిస్థితులు తెలుస్తాయి; సేద్యం లో కొత్త సాంకేతిక పరిజ్ఞానం వినియోగాన్ని గురించి తెలుసుకోవడంతో పాటు ఇతర ప్రభుత్వ పథకాల లో చేరేందుకు కూడా వారికి స్మార్ట్ ఫోన్ లు తోడ్పడుతాయి.
మిత్రులారా,
కేంద్ర ప్రభుత్వం, ఝార్ ఖండ్ ప్రభుత్వం చేపట్టిన ప్రత్యేక కార్యక్రమం యొక్క ఉద్దేశమల్లా రైతులు, పేదలకు మధ్యదళారుల నుండి విముక్తి ని కలిగించడం.
అందువల్లనే ప్రభుత్వం అందించే అన్ని రకాల సహాయాలు రేశన్ సరుకులు గాని, లేదా ఉపకార వేతనాలు గాని, లేదా పించను గాని, లేదా మరే ఇతర సహాయాన్ని గాని లబ్ధిదారుల ఖాతాల్లోకి నేరుగా బదిలీ చేయడం జరుగుతోంది.
ఈ పథకాని కి కొనసాగింపు గా ఇటీవల చిన్న రైతుల కోసం మరో భారీ పథకాన్ని రూపొందించడం జరిగింది.
మా ప్రభుత్వం ప్రవేశపెట్టిన ఈ పథకం పేరు ప్రధాన మంత్రి కిసాన్ సమ్మాన్ నిధి యోజన.
ఈ పథకం లో భాగం గా 5 ఎకరాలు, లేదా అంతకు తక్కువ భూమి ని కలిగివున్న రైతుల బ్యాంకు ఖాతాల లోకి నిధుల ను నేరుగా బదిలీ చేయడం జరుగుతుంది.
వచ్చే పది సంవత్సరాల లో మా ప్రభుత్వం రైతుల ఖాతాల లో 7.5 లక్షల కోట్ల రూపాయల ను డిపాజిట్ చేస్తుంది.
ఈ సొమ్ము తో వారు విత్తనాల ను, క్రిమిసంహారక మందులను, ఎరువులను కొనుగోలు చేయవచ్చు.
అంతేకాక వారు వడ్డీ వ్యాపారుల నుండి అధిక వడ్డీ రుణాలను తీసుకోవలసిన పని ఉండదు.
ఈ పథకం దేశవ్యాప్తం గా 12 కోట్ల మంది రైతుల కు, ఝార్ ఖండ్ లో దాదాపు గా 22 లక్షల రైతు కుటుంబాల కు లబ్ధి ని అందించగలదు.
మిత్రులారా,
‘సబ్ కా సాథ్ సబ్ కా వికాస్’ విధానం తో ముందుకు సాగుతున్న కేంద్ర ప్రభుత్వం అన్ని వర్గాల ప్రజల కు- అణగారిన వారు, పేదలు, వెనుకబడిన వారు, పీడితులు, ఆదివాసీ లు, మహిళ లు మరియు యువజనులు- సాధికారిత ను కల్పించే కృషి లో నిమగ్నమైంది.
ఆ సూత్రాన్ని అనుసరించి ఈ రోజు న రెండు విద్యా సంస్థల ను ప్రారంభించడం జరిగింది.
వాటిలో ఒక విద్యా సంస్థ మహిళల కు, మరొకటి గిరిజన సమాజానికి సంబంధించింది.
ఈ రోజు రాంగఢ్ లో మహిళా ఇంజినీరింగ్ కళాశాల ను ప్రారంభించాం.
అదే సమయం లో హజారీబాగ్ లో ఆచార్య వినోబా భావే విశ్వవిద్యాలయం పరిధి లో ఆదివాసీ విషయాల అధ్యయన కేంద్రాని కి శంకుస్థాపన చేయడం జరిగింది.
మిత్రులారా,
మహిళా సాధికారిత కు ఝార్ ఖండ్ సర్వదా ప్రాధాన్యం ఇస్తూ వచ్చింది.
ఈ సంవత్సరం లో గణతంత్ర దినోత్సవ కవాతు సందర్బం గా హజారీబాగ్ పుత్రిక కెప్టెన్ శిఖా సురభి ప్రదర్శించిన మోటార్ బైక్ విన్యాసాల ను గురించి దేశ ప్రజ యావత్తూ చర్చించుకుంటున్నది.
భవిష్యత్తు లో రాంగఢ్ మహిళా ఇంజినీరింగ్ కళాశాల దేశం కోసం శిఖా సురభి వలె న్యూ ఇండియా లో కొత్త విలువల అభివృద్ధి కి పాటుపడే ఎందరో యువతుల ను తయారు చేయనుంది.
ఇది అందరూ మహిళలే ఉండే ఇంజినీరింగ్ కళాశాల లో భారతదేశ తూర్పు ప్రాంతం లో మొట్టమొదటిది, దేశంలో మూడోది.
సోదరులు మరియు సోదరీమణులారా,
విద్య వికాసం, నైపుణ్య వృద్ధి తో ఆదివాసీ సమాజాన్ని కలిపేందుకు కేంద్ర ప్రభుత్వం నిరంతరం కృషి చేస్తోంది.
ఆదివాసీ యువతీయవకుల కు పాఠశాల విద్య ను, ఉన్నత విద్య ను అందించేందుకు ప్రభుత్వం అన్ని రకాలుగా ను సహాయాన్ని అందిస్తోంది.
ఆచార్య వినోబా భావే విశ్వవిద్యాలయం పరిధి లో ఆదివాసీ విషయాల అధ్యయన కేంద్రం ఏర్పాటు గిరిజన సమాజాన్ని గురించి మరియు వారి సంస్కృతి ని గురించి సవివరంగా తెలుసుకోవడానికి సహాయకారి గా ఉంటుంది.
గిరిజన సమాజం విలువల ను భావి తరాల కు అందించడానికి తోడ్పడుతుంది.
అదే విధంగా ఝార్ ఖండ్ తో పాటు దేశం లోని అనేక గిరిజన ప్రాంతాల లో ఏకలవ్య ఆదర్శ పాఠశాలల ను ప్రారంభించడం జరుగుతోంది.
ఝార్ ఖండ్ లో అటువంటి పాఠశాలలు రెండు డజన్ ల సంఖ్య లో ఉన్నాయి.
త్వరలో మరో 70 కొత్త పాఠశాలలు ప్రారంభం కానున్నాయి.
మిత్రులారా,
మన ఆదివాసీ యువత క్రీడల లో మంచి ప్రతిభ ను కనబరచడానికి వీలు గా ఆదివాసీ ప్రాంతాల లో క్రీడల అభ్యాసాని కి, అభివృద్ది కి అవసరమైన సౌకర్యాల ను పటిష్టపరచడం జరుగుతోంది.
విలు విద్య తో సహా వివిధ క్రీడల లో ప్రతిభావంతులైన క్రీడాకారుల ను ఎందరినో దేశాని కి ఝార్ ఖండ్ అందించింది.
సౌకర్యాల ను అభివృద్ధి చేయడం వల్ల భవిష్యత్తు లో ఝార్ ఖండ్ యువజనుల సామర్ధ్యం మరింత పెంపొందగలదు.
మిత్రులారా,
శిశువుల లో పోషక విలువల ను పెంచే విశేష పథకాన్ని కూడా ప్రారంభించడం జరిగింది.
ఈ పథకం లో భాగం గా బడి కి వెళ్ళే పిల్లల కు పాఠశాల లో పాకెట్ల ద్వారా పాలను అందించడం జరుగుతుంది.
దీని వల్ల పేదలు, ఆదివాసీ ల పిల్లల లో పోషకాహార లోపాన్ని తగ్గించవచ్చు.
ఈ పథకం పేరు ‘కాన్హా దుగ్ధ్ యోజన’ అని మన ముఖ్యమంత్రి గారు ఇప్పుడే చెప్పారు.
ఒక విధంగా ఆయన భగవాన్ శ్రీ కృష్ణుడి ని గుర్తు కు తెచ్చారు.
ఈ ‘కాన్హా దుగ్ద్ యోజన’ వల్ల ప్రయోజనం పొందే ఇక్కడి బాలలు దేశ ప్రజానీకం గర్వించదగ్గ పౌరులు గా ఎదుగుతారని ఆశిస్తున్నాను.
ఈ పథకం వల్ల కేంద్ర ప్రభుత్వ పోషణ్ అభియాన్ పనుల కు కూడా మరింత ఉత్తేజం అందివస్తుంది.
మిత్రులారా,
విద్య వికాసం, నైపుణ్య వృద్ధి, పోషక విలువల పెంపు దిశ లో జరుగుతున్న కృషి తో పాటు గిరిజన వీరుల కు నివాళులు అర్పించేందుకు స్వాతంత్ర్య ఉద్యమం లో వారి తోడ్పాటు ను భావి తరాలకు తెలియజేసేందుకు ప్రభుత్వం ప్రయత్నిస్తోంది.
ఝార్ ఖండ్ లో ఏర్పాటు చేస్తున్న బిర్సా ముండా వస్తు సంగ్రహాలయం ప్రభుత్వ ప్రయత్నాలకు సాక్ష్యం.
ఈ మ్యూజియం వల్ల బిర్సా ముండా గారు వంటి ప్రముఖ ఆదివాసి సమర యోధుల వీరగాథ లు వ్యాప్తి లోకి రావడమే కాక వారికి మరింత గుర్తింపును కూడా తీసుకువస్తుంది.
కేంద్ర ప్రభుత్వ సహాయం తో వివిధ రాష్ట్రాల లో ఆయా రాష్ట్ర ప్రభుత్వాలు ఇటువంటి వస్తు సంగ్రహాలయాల ను ఏర్పాటు చేయడం జరుగుతోంది.
ఈ మ్యూజియమ్ లు మనకు ఆదివాసీ వీరులను గుర్తు చేయడమే కాక పర్యాటక కేంద్రాలు గా కూడా మారుతాయి.
మిత్రులారా,
పారిశుద్ధ్య సౌకర్యాల వృద్ధి కోసం ఝార్ ఖండ్ శ్లాఘనీయమైన సేవలు చేయడం నాకు సంతోషం కలిగించింది.
నాలుగున్నర సంవత్సరాల కిందట కేవలం 20 శాతం గా ఉన్న పారిశుద్ధ్యం ఇప్పుడు బాగా మెరుగుపడింది.
ఝార్ ఖండ్ ను బహిరంగ మల మూత్రాదుల విసర్జన విముక్త (ఒడిఎఫ్) రాష్ట్రం గా ప్రకటించారు.
శ్రీ రఘుబర్ దాస్ గారి కి, ఆయన బృందం లోని సభ్యులందరికి, అన్నిస్థాయి ల ఉద్యోగుల కు అనేక అభినందనలు.
రికార్డు సమయం లో 33 లక్షల మరుగుదొడ్ల నిర్మాణం పూర్తి అయింది.
ఈ విషయం లో కూడా హజారీబాగ్ ఉత్తమ రికార్డు ను సాధించినట్లు నాకు చెప్పారు.
అతి తక్కువ సమయం లో గరిష్ఠ సంఖ్యలో మరుగుదొడ్ల ను నిర్మించారు.
ఇందుకు మిమ్మల్ని అభినందిస్తున్నాను.
మిత్రులారా,
గంగా నది ని శుభ్రం చేయడానికి సంబంధించిన అనేక ప్రోజెక్టుల ను ప్రారంభించడం మరియు వాటి కి పునాదిరాళ్ళు వేయడం జరిగింది.
సాహిబ్ గంజ్ మురుగునీటి శుద్ధి ప్లాంటు ను ప్రారంభించడం జరిగింది.
మరొకవైపు రాంగఢ్ మురుగునీటి శుద్ధి ప్లాంటు పనులు ఈ రోజు న ప్రారంభం అయ్యాయి.
నమామి గంగే ప్రోజెక్టు లో భాగం గా మురుగునీటి శుద్ధి పనుల తో పాటు స్నాన ఘట్టా ల సుందరీకరణ కూడా జరుగుతోంది.
మధుసూదన్ ఘాట్ సుందరీకరణ ఇప్పటికే పూర్తి అయింది.
నాలుగున్నరేళ్ళ క్రితం మీరు సంఖ్యాధిక్యం కలిగిన ప్రభుత్వాన్ని ఎన్నుకోవడం వల్ల ఈ ప్రోజెక్టులన్నీ సాధ్యం అయ్యాయి.
దేశాభివృద్ధి కి మరియు దేశం లోని ప్రతి రంగం అభివృద్ది కి నేను సాధ్యమైన అన్ని చర్యల ను తీసుకుంటాను.
అంకిత భావం తో, నిజాయతీ తో రాత్రింబగళ్లు శ్రమిస్తాను.
ఇందుకు మీ ఆశీస్సులు ఎల్లవేళలా నాకు లభించు గాక.
ఈ ఆశ తో, నేను నా ఉపన్యాసాన్ని ముగిస్తాను.
మీ యొక్క రెండు పిడికిళ్ళను బిగించి పట్టి మరి నాతో కలసి బిగ్గరగా పలకండి –
భారత్ మాతా కీ జయ్
భారత్ మాతా కీ జయ్
భారత్ మాతా కీ జయ్.
***
