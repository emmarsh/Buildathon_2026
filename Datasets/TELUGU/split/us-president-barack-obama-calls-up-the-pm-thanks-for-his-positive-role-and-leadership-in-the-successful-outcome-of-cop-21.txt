సీఓపీ 21 సదస్సు విజయవంతంగా ముగియడంలో ప్రధాన మంత్రి శ్రీ నరేంద్ర మోదీ పోషించిన సానుకూల పాత్రకు, ప్రదర్శించిన నాయకత్వ సామర్థ్యానికి అమెరికా సంయుక్త రాష్ట్రాల అధ్యక్షుడు బ‌రాక్ ఒబామా ధన్యవాదాలు తెలిపారు.
శ్రీ ఒబామా ఈ రోజు శ్రీ నరేంద్ర మోదీతో టెలిఫోన్ లో మాట్లాడారు.
వాతావరణ మార్పు పై ప్యారిస్ లో జరిగిన శిఖరాగ్ర సమావేశం చరిత్రాత్మక విజయాన్ని సాధించడంలో భారతదేశం కీలకమైన పాత్రను పోషించిందని శ్రీ ఒబామా అన్నారు.
ఈ సందర్భంగా హెచ్1బీ, ఎల్1 వీసాలపై అమెరికా దిగువ సభ లో ప్రతిపాదించిన బిల్లు విషయంలో భారతీయ సమాచార సాంకేతిక విజ్ఞాన (ఐటీ) పరిశ్రమ, ఆ పరిశ్రమలోని వృత్తి నిపుణులు ఆందోళన చెందుతున్నట్లు ప్రధాన మంత్రి శ్రీ నరేంద్ర మోదీ అధ్య‌క్షుడు శ్రీ ఒబామా దృష్టికి తీసుకువచ్చారు.
