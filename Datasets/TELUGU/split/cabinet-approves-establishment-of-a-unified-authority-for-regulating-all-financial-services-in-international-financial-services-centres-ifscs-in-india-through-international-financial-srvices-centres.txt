ప్ర‌ధాన‌మంత్రి శ్రీ న‌రేంద్ర మోదీ అధ్య‌క్ష‌త‌న స‌మావేశ‌మైన కేంద్ర కేబినెట్‌, భార‌త‌దేశంలోని అంత‌ర్జాతీయ ఫైనాన్షియ‌ల్ స‌ర్వీసెస్ సెంట‌ర్ల‌లో(ఐఎఫ్ఎస్‌సి)ల‌లో ఆర్థిక సేవ‌ల‌ను నియంత్రించేందుకు ఇంట‌ర్నేష‌న‌ల్ ఫైనాన్షియ‌ల్ స‌ర్వీసెస్ సెంట‌ర్స్ అథారిటీ బిల్ 2019 ద్వారా పైనాన్షియ‌ల్ సేవ‌ల‌ను నియంత్రించేందుకు యూనిఫైడ్ అథారిటీ ఏర్పాటుకు ఆమోదం తెలిపింది.
భార‌త‌దేశంలో తొలి ఐఎఫ్ఎస్‌సి గుజ‌రాత్‌లోని గాంధీన‌గ‌ర్‌లో జి.ఐ.ఎఫ్‌.టి సిటీలో ఏర్పాటైంది.
భార‌త‌దేశం కోసం, భార‌తీయ కార్పొరేట్ సంస్థ‌లు నిర్వ‌హించే విదేశీ ఫైనాన్షియ‌ల్ సెంట‌ర్లు , పైనాన్షియ‌ల్ సంస్థ‌ల విదేశీ బ్రాంచ్‌లు, వాటి స‌బ్సిడ‌రీలు వ్యాపార , నియంత్ర‌ణ‌ల విష‌యంలో ప్ర‌స్తుతం అందిస్తున్న ఆర్ధిక లావాదేవీలు, ఆర్థిక సేవ‌ల‌ను తిరిగి వెనక్కు తీసుకురావ‌డానికి,ప్ర‌పంచంలోని ప్ర‌ముఖ కేంద్రాలైన లండ‌న్‌,సింగ‌పూర్ వంటి అంత‌ర్జాతీయ ఆర్ధిక కేంద్రాల‌తో పోల్చ‌ద‌గిన రీతిలో ఈ సేవ‌ల‌ను అందించ‌డానికి ఇది వీలు క‌ల్పిస్తుంది.
ఇది భార‌తీయ కార్పొరేట్ సంస్థ‌ల‌ను అంత‌ర్జాతీయ మార్కెట్ల‌కు సుల‌భంగా అందుబాటులో ఉండేట్టు చూస్తుంది.
ఐఎఫ్ఎస్‌సి భార‌త‌దేశంలో ఫైనాన్షియ‌ల్ మార్కెట్లు మ‌రింత‌గా అభివృద్ధి చెంద‌డానికి వీలు క‌ల్పిస్తుంది.
ప్ర‌స్తుతం, ఐఎఫ్ఎస్‌సిలోని బ్యాంకింగ్‌, కేపిట‌ల్ మార్కెట్‌, ఇన్సూరెన్స్ రంగాలు వివిధ ర‌కాల రెగ్యులేట‌ర్ల‌చేత నియంత్రించ‌బ‌డుతున్నాయి.
ఉదాహ‌ర‌ణ‌కు ఆర్‌.బి.ఐ, సెబి, ఐ.ఆర్‌.డి.ఎ వంటివి.
ఐఎఫ్ఎస్‌సి వ్యాపార స్వ‌భావాన్ని గ‌మ‌నించిన‌ట్ట‌యితే దీనికి అంత‌ర్ నియంత్‌ంణ‌ల‌కు సంబంధించి అత్యున్న‌త స‌మ‌న్వ‌యం అవ‌స‌రం.అంతేకాదు, ఐఎఫ్ఎస్‌సి ఆర్దిక కార్య‌క‌లాపాల‌కు సంబంధించి, క్ర‌మంత‌ప్ప‌కుండా వివ‌ర‌ణ‌లు, అప్ప‌టికి అమ‌లులో ఉన్న నియంత్ర‌ణ‌ల విష‌యంలో త‌ర‌చూ స‌వ‌ర‌ణ‌లు చేయాల్సి రావ‌డం వంటివి అవ‌స‌ర‌మౌతాయి.ఐఎఫ్ ఎస్ సిలో ఫైనాన్షియ‌ల్ ప్రాడ‌క్ట్‌ల అభివృద్ధి విష‌యంలొ మ‌రింత ప్ర‌త్యేక‌మైన నియంత్ర‌ణ‌లు అవ‌స‌ర‌మౌతాయి.
అందువ‌ల్ల భార‌త‌దేశంలో ఐఎఫ్ ఎస్‌సిల‌కు ప్ర‌పంచ‌స్థాయి ప్ర‌మాణాలు క‌లిగిన రెగ్యులేట‌రీ వాతావ‌ర‌ణాన్నిక‌ల్పించేందుకు ఒక యూనిఫైడ్ ఫైనాన్షియ‌ల్ రెగ్యులేట‌ర్ అవ‌స‌రం ఉంద‌ని గుర్తించ‌డం జ‌రిగింది.
సుల‌భ‌త‌ర వాణిజ్యం దృష్టితో చూసినాకూడా ఇది అవ‌స‌ర‌మే.
అంత‌ర్జాతీయంగా అనుస‌రిస్తున్న అత్యుత్త‌మ విధానాల‌కు అనుగుణంగా ఐఎఫ్ఎస్‌సిని భార‌త‌దేశంలో మ‌రింత‌గా అభివృద్ధి చేయ‌డానికి అవ‌స‌ర‌మైన ప్రోత్సాహాన్ని ఇది క‌ల్పిస్తుంది.
ఐఎఫ్ఎస్‌సి రెగ్యులేట‌రీ అవ‌స‌రాల‌ను పరిగ‌ణ‌న‌లోకి తీసుకుని ,అలాగే ఫైనాన్షియ‌ల్ రంగంలోని ప్ర‌స్తుత చ‌ట్టాల‌లోని ప్రొవిజ‌న్ల‌ను దృష్టిలో ఉంచుకుని ఆర్థిక మంత్రిత్వ‌శాఖ‌, డిపార్ట‌మెంట్ ఆఫ్ ఎక‌న‌మిక్ అఫైర్స్ (డిఇఎ) ఐఎఫ్ఎస్‌సిల‌కు ప్ర‌త్యేకంగా యూనిఫైడ్ రెగ్యులేట‌ర్ల‌ను ఏర్పాటుచేయ‌డానికి ఒక ముసాయిదా బిల్లును రూపొందించింది.
ఈ బిల్లులోని ముఖ్యాంశాలు ఇలా ఉన్నాయి.
యూనిఫైడ్ అథారిటీ మేనేజ్‌మెంట్ : ఈ అథారిటీలో ఒక ఛైర్‌ప‌ర్స‌న్‌, రిజ‌ర్వుబ్యాంకునుంచి ఒక‌రు ,సెక్యూరిటీస్ ఎక్స్చేంజ్ బోర్డ్ ఆఫ్ ఇండియా సెబి నుంచి ఒక‌రు, ఇన్సూరెన్సు రెగ్యులేట‌రీ అథారిటీ ఆఫ్ ఇండియా నుంచి ఒక‌రు, పెన్ష‌న్ ఫండ్ రెగ్యులేట‌రీ, డ‌వ‌ల‌ప్‌మెంట్ అథారిటీ (పిఎఫ్ ఆర్ డి ఎ) నుంచి ఒక‌రు ఉంటారు.
అలాగే ఇద్ద‌రు స‌భ్యులు కేంద్ర ప్ర‌భుత్వం నుంచి ప్రాతినిధ్యం వ‌హిస్తారు.
మ‌రో ఇద్ద‌రు పూర్తికాల‌పు, లేదా పార్ట్ టైమ్ స‌భ్యులు ఉంటారు.
అథారిటీ విధులు: ఈ అథారిటీ ఐఎఫ్ఎస్‌సి, ఫైనాన్షియ‌ల్ ఇన్‌స్టిట్యూట్‌కు చెందిన ఫైనాన్షియ‌ల్ ప్రాడ‌క్టులు, సేవ‌ల‌ను నియంత్రిస్తుంది.ఇవి ఇప్ప‌టికే ఐఎఫ్ఎస్‌సిల కోసం ఫైనాన్షియ‌ల్ సెక్ట‌ర్ రెగ్యులేట‌ర్లు అనుమ‌తించిన‌వి అయి ఉంటాయి.
ఈ అథారిటీ కేంద్ర‌ప్ర‌భుత్వం ఎప్ప‌టిక‌ప్పుడు నోటిఫై చేసే ఫైనాన్షియ‌ల్ ప్రాడ‌క్టులు, స‌ర్వీసులు, లేదా ఎఫ్ ఐలను కూడా రెగ్యులేట్ చేస్తుంది.
అలాగే ఈ అథారిటీ కేంద్ర ప్ర‌భుత్వానికి ఐఎఫ్ఎస్‌లిల‌లో అనుమ‌తించ‌ద‌గిన‌ ఇత‌ర ఫైనాన్షియ‌ల్ ప్రాడ‌క్ట్‌ల గురించి , పైనాన్షియ‌ల్ స‌ర్వీసుల గురించి, ఫైనాన్షియ‌ల్ సంస్థ‌ల గురించి సూచ‌న‌లిస్తుంది.
అథారిటీ అధికారాలు: ఐఎఫ్ఎస్‌సిలో అనుమ‌తించిన ఎఫ్ఐలు, ఫైనాన్షియ‌ల్ స‌ర్వీసులు, ఫైనాన్షియ‌ల్ ప్రాడ‌క్టుల నియంత్ర‌ణ‌కు సంబంధించి ఆర్‌.బి.ఐ, సెబి, ఐఆర్‌డిఎఐ, పిఎఫ్ ఆర్‌డి ఎ వంటి ఫైనాన్షియ‌ల్ సెక్ట‌ర్ రెగ్యులేట‌ర్లు అనుస‌రించే అన్ని అధికారాల‌ను సంబందిత చ‌ట్టాల కింద ఈ అధారిటీ పూర్తిగా నిర్వ‌హిస్తుంది.
అథారిటీ ప్ర‌క్రియ‌లు, విధానాలు: అథారిటీ అనుస‌రించే విధానాలు , ప్ర‌క్రియ‌లు ఫైనాన్షియ‌ల్ ప్రాడ‌క్టులు, స‌ర్వీసులు, ఇన్‌స్టిట్యూట్‌ల‌కు సంబంధించి పార్ల‌మెంటు చేసే చ‌ట్టాల నిబంధ‌న‌లకు అనుగుణంగా అనుస‌రించ‌డం జ‌రుగుతుంది.
సెంట్ర‌ల్ గ‌వ‌ర్న‌మెంట్ నుంచి గ్రాంట్‌లు : ఈ అథారిటీ త‌న కార్య‌క‌లాపాల‌కు వినియోగించ‌డానికి ఏ మేర‌కు నిధులు అవ‌స‌ర‌మ‌ని కేంద్ర ప్ర‌భుత్వం భావిస్తుందో ఆమేర‌కు పార్ల‌మెంటు చ‌ట్టం ద్వారా అథారిటీకి గ్రాంట్లు మంజూరు చేయ‌డం జ‌రుగుతుంది.
విదేశీ క‌రెన్సీలో లావాదేవీలు: ఐఎఫ్ఎస్‌సిల‌లోని ఫైనాన్షియ‌ల్ స‌ర్వీసుల‌కు సంబంధించిన లావాదేవీలు కేంద్ర‌ప్ర‌భుత్వంతో సంప్ర‌దించిన మీద‌ట అథారిటీ స్ప‌ష్టం చేసిన విధంగా విదేశీ క‌రెన్సీలో చేయ‌డం జ‌రుగుతుంది.
సుల‌భ‌త‌ర వాణిజ్యం దృష్టి కోణంలోంచి చూసిన‌పుడు ఐఎఫ్ఎస్‌సికి యూనిఫైడ్ ఫైనాన్షియ‌ల్ రెగ్యులేట‌ర్ ఏర్పాటు ప్ర‌పంచ స్థాయి రెగ్యులేట‌రీ వాతావ‌ర‌ణాన్ని మార్కెట్‌లో పాల్గొనేవారికి అందించ‌డానికి వీలు క‌లుగుతుంది.
ఇది భార‌త‌దేశంలో ఐఎఫ్ఎస్‌సి ల మ‌రింత అభివృద్ధికి ఊపు నిస్తుంది.
అలాగే ప్ర‌స్తుతం విదేశృ ఆర్థిక సెంట‌ర్ల‌లో ఇండియా కోసం చేప‌డుతున్న ఆర్థిక సేవ‌లు, లావాదేవీల‌ను వెన‌క్కు తీసుకురావ‌డానికి వీలు క‌లుగుతుంది.
ఇది ఐఎఫ్ ఎస్‌సిల‌లో చెప్పుకోద‌గిన స్థాయిలో ఉపాధిని క‌ల్పించ‌డానికి ప్ర‌త్యేకించి దేశంలో ఫైనాన్షియ‌ల్ సెక్ట‌ర్‌లో మొత్తంమీద ఉపాధిని పెంచ‌డానికి దోహ‌ద‌ప‌డుతుంది.
