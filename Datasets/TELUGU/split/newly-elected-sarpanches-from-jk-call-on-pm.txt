జ‌మ్ము & క‌శ్మీర్ లో పంచాయ‌తీల‌ కు సర్పంచ్ లుగా ఎన్నికైన 48 మంది ప్ర‌ధాన మంత్రి శ్రీ న‌రేంద్ర మోదీ తో నేడు న్యూ ఢిల్లీ లో స‌మావేశ‌మ‌య్యారు.
ప్ర‌తినిధివ‌ర్గానికి ఆల్ జ‌మ్ము & క‌శ్మీర్ పంచాయ‌త్ కాన్ఫ‌రెన్స్ అధ్య‌క్షుడు శ్రీ శఫీక్ మీర్ నాయ‌క‌త్వం వ‌హించారు.
జ‌మ్ము & క‌శ్మీర్ లో పంచాయ‌తీ ఎన్నిక‌ల‌ ను శాంతియుతం గా, విజ‌య‌వంతం గా నిర్వ‌హించ‌డం ద్వారా స్థానిక స్వ‌ప‌రిపాల‌న సంస్థ‌ల కు సాధికారిత‌ ను క‌ల్పించినందుకు ప్ర‌తినిధివ‌ర్గం ప్ర‌ధాన మంత్రి కి అభినంద‌న‌లు తెలిపింది.
నూత‌నం గా ఎన్నికైన ప్ర‌తినిధుల‌ కు ప్ర‌ధాన మంత్రి శుభాకాంక్ష‌లు తెలిపారు.
ప్ర‌జ‌ల అభ్యున్న‌తి కి మ‌రియు సంక్షేమాని కి పాటుప‌డాల‌ని వారికి ఆయ‌న ఉద్బోధించారు.
ప్ర‌జ‌ల‌కు సాధికారిత‌ ను క‌ల్పించ‌డానికి తాను మ‌రియు త‌న ప్ర‌భుత్వం దీక్షాబ‌ద్ధులై ఉన్న‌ట్లు, అలాగే రాష్ట్ర సంక్షేమం కోసం మరియు సామాన్య ప్ర‌జానీకం ఆకాంక్ష‌ల‌ను నెర‌వేర్చడం కోసం స్థానిక ప్ర‌భుత్వ ప్ర‌తినిధుల‌ తో భుజం భుజం క‌లిపి పని చేయ‌నున్న‌ట్లు ప్ర‌తినిధివ‌ర్గానికి ఆయన హామీ ని ఇచ్చారు.
ప్ర‌తినిధివ‌ర్గ స‌భ్యుల పై ప్ర‌జ‌లు అపార‌మైన న‌మ్మ‌కాన్ని, ఆశ‌ ను పెట్టుకొన్నందున ప్ర‌జా ప్ర‌యోజ‌నాలకు ప్రాధాన్యక్రమాన్ని నిర్దేశించుకోవాలని కూడా ఆయ‌న వారి కి విజ్ఞప్తి చేశారు.
భారీ స‌వాళ్ళ‌ కు ఎదురొడ్డే సాహ‌సాన్ని క‌న‌బ‌ర‌చినందుకు బెద‌రింపులు, ఇంకా భ‌య‌పెట్ట‌డం వంటి వాటిని సైతం లెక్క‌ చేయ‌క ప్ర‌జాస్వామిక ప్ర‌క్రియ‌ లో పాలుపంచుకొన్నందుకు కూడా స్థానిక ప్ర‌తినిధుల‌ ను ప్ర‌ధాన మంత్రి అభినందించారు.
పంచాయ‌తీరాజ్ న‌మూనా కు విజయాన్ని అందించ‌డం కోసం, అలాగే ప్ర‌జ‌ల క‌నీస అవ‌స‌రాల‌ను మ‌రియు ఇబ్బందుల‌ను పట్టించుకోవడం కోసం భార‌త ప్ర‌భుత్వం సంపూర్ణ‌ మ‌ద్ద‌తు ను అందిస్తుంద‌ంటూ ఆయ‌న భ‌రోసా ను ఇచ్చారు.
జ‌మ్ము & క‌శ్మీర్ ను హింసా మార్గం నుండి త‌ప్పించి, స్థానిక జ‌నాభా యొక్క హ‌క్కు ల‌ను ప‌రిర‌క్షించ‌డానికి, అట్ట‌డుగు స్థాయి సంస్థ‌ల‌ కు సాధికారిత‌ ను అందించ‌డం ఒక ముఖ్య‌మైన ముంద‌డుగు అవుతుందని ఆయ‌న అన్నారు.
ఇటీవ‌లి పంచాయ‌తీ ఎన్నిక‌ల‌ లో మ‌హిళ‌ల ప్రాతినిధ్యాన్ని సైతం ఆయ‌న ప్ర‌శంసించారు.
పూర్వ‌రంగం
ప్ర‌జ‌లు వారి యొక్క స్వీయ వికాస ప్ర‌క్రియ‌ లో భాగ‌స్వాములు కావ‌డానికి అట్ట‌డుగు స్థాయి లో అధికారాల వికేంద్రీక‌ర‌ణ ఒక విశిష్ట‌మైన అవ‌కాశంగా ప‌రిణ‌మిస్తుంది.
జె & కె పంచాయ‌త్ చ‌ట్టాన్ని 1989 వ సంవ‌త్స‌రం లో ఆమోదించిన‌ప్ప‌టికీ, చ‌ట్టం లో భాగంగా కేటాయించిన 25 విధుల లో మూడు విధుల‌కు మాత్రమే బ‌డ్జెటు సంబంధిత మ‌ద్ద‌తు అందింది.
ప్ర‌స్తుతం 1989 నాటి జె & కె పంచాయ‌తీ రాజ్ చ‌ట్టాన్ని ప్ర‌భుత్వం స‌వ‌రించింది.
పంచాయ‌తీల‌ కు ప్ర‌తి ఒక్క సంవ‌త్స‌రానికి 2 వేల కోట్ల రూపాయ‌ల‌ను బ‌ద‌లాయిస్తోంది.
మ‌రో 12 వంద‌ల కోట్ల రూపాయ‌ల‌ను ప‌ట్ట‌ణ‌, స్థానిక సంస్థ‌ల‌ కు అందుబాటు లోకి తెచ్చింది.
వివిధ విభాగాలు/అంశాలు మొత్తం 19కి సంబంధించిన కార్య‌క‌లాపాల‌ను పంచాయతీ లు నేరు గా ప‌ర్య‌వేక్షించనున్నాయి.
అంతేకాకుండా ప్ర‌భుత్వ ప‌థ‌కాలు, ఇంకా ప్రోజెక్టు ల లెక్క‌ ల త‌నిఖీ ని కూడా నిర్వహించనున్నాయి.
13 సంవ‌త్స‌రాల విరామం త‌రువాత 1,100 ప‌ట్ట‌ణ స్థానిక సంస్థ‌ ల వార్డుల‌ కు, అలాగే 7 సంవ‌త్స‌రాల అనంత‌రం 35,000 పంచాయ‌తీల‌ కు 2018 నవంబ‌ర్- డిసెంబ‌ర్ లో ఎన్నిక‌లు జ‌రిగాయి.
పంచాయ‌తీ ఎన్నిక‌ల‌ లో మొత్తం 58 లక్షల వోటర్లకు గాను 74 శాతం మంది వోట‌ర్లు వోట్లు వేశారు.
ఈ ప్ర‌క్రియ‌ను ముందుకు తీసుకు పోవ‌డం కోసం, 40 వేల మంది అట్ట‌డుగు స్థాయి ప్ర‌తినిధుల‌కు ఒక శిక్ష‌ణ కార్య‌క్ర‌మాన్ని త్వ‌ర‌లో చేప‌ట్ట‌నున్నారు.
స‌ర్పంచుల‌ కు నెల‌వారీ 2,500 రూపాయ‌లు గౌర‌వ పారితోషికాన్ని మరియు ప్ర‌తి ఒక్క పంచ్ కు ప్రతి నెలా 1000 రూపాయలు వంతున చెల్లించ‌నున్నారు.
**
