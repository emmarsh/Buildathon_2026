ప్ర‌ధాని శ్రీ న‌రేంద్ర‌మోదీ ఉజ్జ‌యిని స‌మీపంలోని నినౌరాలో సింహ‌స్థ సార్వ‌త్రిక సందేశం స‌మ్మేళ‌నాన్ని ఉద్దేశించి ప్ర‌సంగించారు.
ఇండోర్ విమాన‌శ్ర‌యంలో శ్రీ‌లంక అధ్య‌క్షుడు మైత్రీపాల సిరిసేన‌కు ప్ర‌ధాని స్వాగ‌తం ప‌లికారు.
అక్క‌డ నుంచి ఇద్ద‌రు నాయ‌కులు క‌లిసి ఈ స‌మ్మేళ‌నం జ‌రుగుతున్న ప్ర‌దేశానికి వ‌చ్చారు.
“విచార్ కుంభ్” గా వ్య‌వ‌హ‌రిస్తున్న ఈ స‌మ్మేళ‌నాన్ని ఉద్దేశించి ప్ర‌సంగిస్తూ ఇది స‌రికొత్త ప్ర‌య‌త్నానికి నాంది అని ప్ర‌ధాని అభివ‌ర్ణించారు.
ప్రాచీన కాలంలో జ‌రిగిన సంఘ‌ట‌న‌ల‌కు ఇది ఆధునిక రూప‌మ‌ని, కుంభ‌మేళాలు జ‌రిగే ప్ర‌దేశాల‌కు స‌మాజ కాంక్ష ఆశించే నాయ‌కులు వ‌చ్చి స‌మాజానికి కొత్త దృక్కోణాన్ని ఆవిష్క‌రించ‌డం ప‌రిపాటి అని ప్ర‌ధాని చెప్పారు.
భార‌త సంస్కృతి, సంప్ర‌దాయాల గురించి స‌వివ‌రంగా ప్ర‌స్తావిస్తూ”భిక్షుక్” అనే మంత్ర “నాకు భిక్ష వేసే వారికే కాదు…వేయ‌ని వారికి కూడా మంచి జ‌ర‌గాలి” అన్న ఆకాంక్ష‌ను ప్ర‌స‌రింప‌చేస్తుంద‌ని ఆయ‌న అన్నారు.
భార‌త సంస్కృతికి ద‌ర్ప‌ణం ప‌ట్టే ప‌లు మాన‌వ‌తా, నైతిక‌ విలువ‌లు కూడా ఆయ‌న ప్ర‌స్తావించారు.
ఈ సంద‌ర్భంగా సింహ‌స్థ ప్ర‌క‌ట‌న‌ను ప్ర‌ధాని శ్రీ న‌రేంద్ర మోదీ, శ్రీ‌లంక అధ్య‌క్షుడు మైత్రీపాల సిరిసేన‌, మ‌ధ్య ప్ర‌దేశ్ ముఖ్య‌మంత్రి శ్రీ శివ‌రాజ్‌సింగ్ చౌహాన్ క‌లిసి ఆవిష్క‌రించారు.
భార‌త్‌కే కాకుండా యావ‌త్ ప్ర‌పంచానికి కొత్త ప్ర‌వ‌చ‌నాన్ని ఈ ప్ర‌క‌ట‌న ప్ర‌సారం చేస్తుంద‌ని ప్ర‌ధాని చెప్పారు.
అడ‌వుల పెంప‌కం, బాలిక‌ల విద్య వంటి అంశాలు చ‌ర్చించేందుకు “విచార్ కుంభ్” ప్ర‌తి సంవ‌త్స‌రం నిర్వ‌హించాల‌ని ప్ర‌ధాని సూచించారు.
