భార‌త దేశం నుంచి వ‌స్తువులు మ‌రియు సేవ‌ల కొనుగోలుకు ద్ర‌వ్య స‌హాయాన్నిరూ.
3,000 కోట్లకు పెంచే ప్ర‌తిపాద‌న‌కు కేంద్ర మంత్రి మండ‌లి ఆమోదం తెలిపింది.
ఇందుకోసం ఎగ్జిమ్ బ్యాంక్ ఆఫ్ ఇండియాకు, సెంట్ర‌ల్ బ్యాంక్ ఆఫ్ ఇరాన్ నాయ‌క‌త్వం వ‌హిస్తున్న ఇరాన్ కు చెందిన బ్యాంకుల స‌హ వ్య‌వ‌స్థ‌కు మ‌ధ్య నెల‌కొన్న ఫ్రేమ్ వ‌ర్క్ అగ్రిమెంట్ లో మార్పు చేస్తారు.
ఎక్స్‌పోర్ట్ డెవ‌ల‌ప్‌మెంట్ ఫండ్ (ఇడిఎఫ్‌)ను వినియోగించ‌డం ద్వారా దీనిని నెర‌వేరుస్తారు.
ఎస్ టి సి, చాబ‌హార్ పోర్టు డెవ‌ల‌ప్‌మెంట్ ప్రాజెక్టు లు ఇన‌ప క‌మ్మీల‌ను ఎగుమ‌తి చేసేందుకు కాంట్రాక్టులు కుదుర్చుకోవ‌డానికి ఈ ప్ర‌తిపాద‌న వీలు క‌ల్పిస్తుంది.
ఈ రెండు కాంట్రాక్టుల‌ను కేంద్ర మంత్రి మండ‌లి ఇది వ‌ర‌కే ఆమోదించింది.
ఈ ప్ర‌తిపాద‌న ఇరాన్ కు భార‌త దేశ ఎగుమ‌తులు పెంపొంద‌డానికి దోహ‌దం చేయ‌నుంది.
అంతే కాకుండా, ఇరాన్ కు ఒక వ్యూహాత్మ‌క భాగ‌స్వామిగా ఉన్న భార‌త దేశం సంబంధాల‌ను కూడా మ‌రింత బ‌ల‌ప‌ర‌చ‌నున్న‌ది.
పూర్వ రంగం :
ఇ డి ఎఫ్ కింద రూ.
900 కోట్ల మేర‌కు వ‌స్తువులు మ‌రియు సేవ‌ల‌ను భార‌త దేశం నుంచి ఇరాన్ సంస్థ‌లు కొనుగోలు చేయ‌డానికి ద్ర‌వ్య స‌హాయం అందించేందుకు ఎగ్జిమ్ బ్యాంక్ ఆఫ్ ఇండియా మ‌రియు సెంట్ర‌ల్ బ్యాంక్ ఆఫ్ ఇరాన్ నేతృత్వంలో 7 ఇరాన్ బ్యాంకులు 2014 న‌వంబ‌ర్ లో ఒక ఫ్రేమ్ వ‌ర్క్ అగ్రిమెంట్ ను కుదుర్చుకున్నాయి.
దీనిని రూ.
3,000 కోట్ల‌కు పెంచే ప్ర‌తిపాద‌న ఇరాన్ కు బ‌య్య‌ర్స్ క్రెడిట్ స‌దుపాయాన్ని క‌ల్పించ‌డానికి ఎగ్జిమ్ బ్యాంకుకు మార్గాన్ని సుగ‌మం చేస్తుంది.
అయితే, ఇందుకు ఇరాన్ నుంచి సార్వ‌భౌమ పూచీక‌త్తు కూడా ల‌భిస్తుంది.
అలాగే, భార‌తీయ కంపెనీలు ఇరాన్ లో వాటి పాద ముద్ర‌ను విస్త‌రించ‌డంతో పాటు ఇరాన్ తో వ్యాపారాన్ని, పెట్టుబ‌డుల‌ను పెంచుకోవ‌డానికి ఒక అవ‌కాశాన్ని అందిస్తుంది.
దీనికి తోడు భార‌త దేశంలో ఉద్యోగ అవ‌కాశాల క‌ల్ప‌న‌కు, ఇంకా అనుబంధ కార్య‌క‌లాపాల ఎదుగుద‌ల‌కు కూడా ఇది తోడ్ప‌డుతుంది.
