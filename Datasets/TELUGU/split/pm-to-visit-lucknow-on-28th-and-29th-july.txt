ప్ర‌ధాన మంత్రి శ్రీ న‌రేంద్ర మోదీ జులై 28, 29 తేదీల్లో ల‌ఖ్ న‌వూ లో ప‌ర్య‌టించ‌నున్నారు.
28వ తేదీ నాడు ‘‘ట్రాన్స్‌ఫార్మింగ్ అర్బ‌న్ లాండ్ స్కేప్’’ అంశం పై జ‌రుగ‌నున్న ఒక కార్య‌క్ర‌మానికి ఆయ‌న హాజ‌రు అవుతారు.
ప‌ట్టణాభివృద్ధికి సంబంధించి ప్ర‌భుత్వం చేప‌ట్టిన మూడు కార్య‌క్ర‌మాల తాలూకు తృతీయ వార్షికోత్స‌వం సంద‌ర్భంగా ఈ కార్య‌క్ర‌మం ఏర్పాటైంది.
ఈ కార్య‌క్ర‌మాల‌లో..
ప్ర‌ధాన మంత్రి ఆవాస్ యోజ‌న (అర్బ‌న్‌); అట‌ల్ మిశ‌న్ ఫ‌ర్ రిజూవినేశ‌న్ ఆఫ్ అర్బ‌న్ ట్రాన్స్‌ఫార్మేశ‌న్ (ఎఎమ్ఆర్‌యుటి) లతో పాటు స్మార్ట్ సిటీస్ మిశ‌న్ కూడా భాగంగా ఉంది.
ప్ర‌ధాన మంత్రి ‘ఫ్లాగ్ శిప్ మిష‌న్ ఆఫ్ అర్బ‌న్ డివెల‌ప్‌మెంట్’ అంశం పై ఒక ప్ర‌ద‌ర్శ‌న‌ ను తిల‌కిస్తారు.
ప్ర‌తి ఒక్క రాష్ట్రం/కేంద్ర పాలిత ప్రాంతం నుండి తరలివచ్చే పిఎమ్ఎవై (యు) లబ్ధిదారులు 35 మంది తో ఆయ‌న సంభాషిస్తారు.
ఉత్త‌ర్ ప్ర‌దేశ్ కు చెందిన వేరు వేరు న‌గ‌రాల‌ లోని పిఎమ్ఎవై ల‌బ్ధిదారుల అభిప్రాయాల‌ను వీడియో మాధ్య‌మం ద్వారా ఆయ‌న తెలుసుకొంటారు.
ఉత్త‌ర్ ప్ర‌దేశ్ రాష్ట్రం లో ఫ్లాగ్ శిప్ మిశన్ లో భాగంగా వివిధ ప్రాజెక్టుల‌ కు ఆయ‌న శంకు స్థాప‌న చేయడమే కాకుండా స‌భికుల‌ను ఉద్దేశించి ప్ర‌సంగిస్తారు.
పెట్టుబ‌డులను ఆక‌ర్షించ‌డం తో పాటు పారిశ్రామికీకర‌ణ‌ను ప్రోత్స‌హించ‌డం కోసం ఉత్త‌ర్ ప్ర‌దేశ్ ప్ర‌భుత్వం 2018 ఫిబ్ర‌వ‌రి లో యుపి ఇన్వెస్టర్స్ స‌మిట్ ను నిర్వ‌హించింది.
దీని ఫ‌లితంగా న‌వీక‌ర‌ణ యోగ్య శ‌క్తి, అవ‌స్థాప‌న‌, విద్యుత్తు, ఐటి అండ్ ఎల‌క్ట్రానిక్ మాన్యుఫాక్చ‌రింగ్‌, ప‌ర్యాట‌కం త‌దిత‌ర రంగాల‌ లోకి 4.28 ల‌క్ష‌ల కోట్ల రూపాయ‌ల విలువైన పెట్టుబ‌డుల ప‌ట్ల ఆస‌క్తి వ్య‌క్తమైంది.
కొద్ది నెల‌ల వ్య‌వ‌ధి లోనే, దాదాపు 60,000 కోట్ల రూపాయ‌ల మేర‌కు పెట్టుబ‌డి తో కూడిన‌టువంటి 81 ప్రాజెక్టుల తాలూకు పెట్టుబ‌డి ప్ర‌తిపాద‌న‌లు ప్రస్తుతం భూమి పూజ రూపాన్ని సంత‌రించుకొన్నాయి.
జులై 29వ తేదీన ల‌ఖ్ న‌వూ లో జ‌రిగే ఈ ప్రాజెక్టుల భూమి పూజ కార్య‌క్ర‌మానికి ప్ర‌ధాన మంత్రి హాజ‌రు కానున్నారు.
**
