పార్లమెంట్ ఎగువ సభ నుంచి రిటైర్ అవుతున్న సభ్యులకు ఆ సభలోని ఇతర సభ్యులతో పాటు ప్రధాన మంత్రి శ్రీ నరేంద్ర మోదీ ఈ రోజు వీడ్కోలు పలికారు.
ఈ సందర్భంగా ప్రధాన మంత్రి మాట్లాడుతూ – ఈ రోజు సభలో నుంచి వైదొలగుతున్న సభ్యుల జ్ఞానం నుంచి, అనుభవం నుంచి దేశం లాభ పడిందని చెప్పారు.
సభ్యులు వారి దృక్పథాన్ని, జ్ఞానపు ఎల్లలను విస్తృత పరచుకోవడంలో రాజ్యసభ తోడ్పడుతుందన్నారు.
ఈ అనుభవం వారిని పరిపుష్టం చేస్తుందని, ఈ సంపద దేశానికి, సమాజానికి చెందేదే అని ఆయన పేర్కొన్నారు.
సభ నుంచి విరమిస్తున్న సభ్యుల జ్ఞానం, అనుభవం దేశానికి ఇక ముందు కూడా ఉపయోగపడుతూనే ఉంటాయన్న ఆశా భావాన్ని ప్రధాన మంత్రి వ్యక్తం చేశారు.
ఈ రోజు సభ నుంచి రిటైర్ అవుతున్న సభ్యులు అనేక ముఖ్యమైన నిర్ణయాలలో భాగం పంచుకున్నట్లు ఆయన తెలిపారు.
ఈ సభ్యుల సమక్షంలోనే మరో రెండు నిర్ణయాలు కూడా తీసుకొని ఉండి ఉంటే మరింత బాగుండేదని, ఆ రెండు నిర్ణయాల వల్ల రాష్ట్రాలకు విస్తృతమైన ప్రయోజనం దక్కేదని ఆయన చెప్పారు.
ఆ నిర్ణయాలలో ఒకటి జి ఎస్ టి బిల్లు అని, రెండవది కాంపెన్సేటరీ అఫారెస్టేషన్ ఫండ్ బిల్లు అని పేర్కొన్నారు.
రెండవ బిల్లు వనాల పెంపకం జరిగే రాష్ట్రాలకు పెద్ద మొత్తంలో నిధులు అందడానికి వీలు కల్పించే బిల్లు.
రిటైరవుతున్న సభ్యులు కులాసాగా వుండాలని ప్రధాన మంత్రి అభిలషించారు.
వారు అందించిన సహకారం పట్ల ప్రభుత్వం తరఫున కృతజ్ఞతలు తెలిపారు.
