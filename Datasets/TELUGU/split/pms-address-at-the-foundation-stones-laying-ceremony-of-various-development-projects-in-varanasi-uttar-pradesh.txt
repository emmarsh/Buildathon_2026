హర హర మహాదేవ
సభ కు తరలి వచ్చిన మాతృమూర్తులు, సోదరీమణులు, మరియు యావన్మంది ప్రజానీకానికి సూర్య భగవానుని పూజించే మంగళప్రదమైన ఛఠ్ సందర్భం గా నా శుభాభినందనలు.
నాలుగు రోజుల పాటు జరిగే ఈ పర్వదినాన్ని పురస్కరించుకొని ప్రతి కుటుంబం సుఖ సంతోషాల తో, సంపద తో వర్ధిల్లాలని నా ఆకాంక్ష.
త్వరలో కలసికట్టుగా రానున్న దీపావళి, భాయ్ దూజ్ మరియు గోవర్ధన్ పూజ పండుగ లకు మీ అందరికీ నా శుభాకాంక్షలు.
వేదికను అలంకరించిన నా మంత్రివర్గ సహచరుడు నితిన్ గడ్ కరీ గారు, ఉత్తర్ ప్రదేశ్ ముఖ్యమంత్రి యోగి ఆదిత్యనాథ్ గారు, ఉప ముఖ్యమంత్రి కేశవ్ ప్రసాద్ మౌర్య గారు, ఉత్తర్ ప్రదేశ్ రాష్ట్ర మంత్రివర్గ సభ్యుడు శ్రీ సురేష్ ఖన్నా గారు, సహచర పార్లమెంట్ సభ్యులు డాక్టర్ మహేంద్ర నాథ్ పాండే గారు మరియు శ్రీ రాంచరిత్ నిశాద్ గారు, సమావేశానికి హాజరైన ఇతర ప్రముఖులు , వారాణసీ కి చెందిన నా ప్రియ సోదరులు, సోదరీమణులారా..
మిత్రులారా,
దీపావళి మరియు దసరా పండుగల తరువాత మరొక్క సారి మీ అందరినీ, కాశీ నగర నివాసులను కలుసుకునే అవకాశం నాకు దొరికింది.
ఈ సారి అదృష్టవశాత్తు దీపావళి రోజున నాకు బాబా కేదార్ నాథ్ దర్శనం లభించింది.
ఆ తరువాత వారం రోజుల లోపలే ఇప్పుడు బాబా విశ్వనాథ్ నగరం లో మీ అందరి ఆశీస్సులను పొందే అవకాశం దక్కింది.
ఉత్తరాఖండ్ వద్ద భాగీరథీ నది లో పూజలు చేసి పునీతుడినయ్యాను.
ఈ రోజు గంగ మాత ను దర్శించే అవకాశం లభించింది.
ఈ రోజు మహామనీషి మాలవీయ గారి వర్ధంతి.
ఆ మహనీయుని కి వినమ్రత తో నమస్సులు అర్పిస్తున్నాను.
మిత్రులారా, కాశీ, పూర్వాంచల్, తూర్పు భారత్ మరియు యావత్ భారతాని కి ఈ రోజు చరిత్రాత్మకమైంది.
ఈ రోజు జరుగుతున్న అభివృద్ధి పనికి వారాణసీ తో పాటు దేశం అంతా కూడాను సాక్షి గా ఉంది.
ఈ పని ఎన్నో దశాబ్దాల కిందట పూర్తి అయి వుండవలసింది.
కానీ దురదృష్టవశాత్తు అలా జరుగలేదు.
ఏదైనా ఒక పని ని దృఢ సంకల్పం తో పూర్తి చేసినట్లయితే వచ్చే తుది ఫలితం బ్రహ్మాండం గా, ప్రకాశవంతం గా, దివ్యం గా ఉంటుందనే నిజానికి కూడా వారాణసీ, యావద్భారతం సాక్షి గా నిలచాయి.
దేశం లో నవతరం మౌలిక సదుపాయాలు రవాణా వ్యవస్థ లను ఏ విధంగా పునరుజ్జీవనం చేయనున్నాయనే భావన కు కూడా వారాణసీ మరియు దేశం సాక్షి గా ఉన్నాయి.
మీ అందరి ప్రధాన సేవకుడి గానే కాక వారాణసీ నియోజకవర్గ పార్లమెంట్ సభ్యుని గా ఈ సందర్భం నా సంతోషాన్ని రెట్టింపు చేసింది.
ఈ భూమి తో ఆధ్యాత్మిక అనుబంధం ఉందనే మాట నిజం.
ఈ రోజు నీరు, భూమి, ఆకాశాలను కలిపే ఓ కొత్త శక్తి ప్రసారం అవుతోంది.
మిత్రులారా,
కొద్దిరోజుల కిందట నేను దేశంలో మొట్టమొదటి సారి జలమార్గం ద్వారా వచ్చిన కంటైనర్ రవాణా నౌక కు స్వాగతం చెప్పాను.
అదే సమయం లో 200 కోట్ల రూపాయల వ్యయం తో నిర్మించిన బహుళార్థసాధక టర్మినల్ కూడా ప్రారంభించడం జరిగింది.
ఈ పని పూర్తి కావడానికి దశాబ్దాలు పట్టింది.
అయితే కాశీ గడ్డ మీద దేశ ప్రజ కలలు నిజం కావడం నాకు ఎంతో సంతోషాన్ని ఇచ్చింది.
ఈ కంటైనర్ రవాణా నౌక లు తిరగడం అంటే తూర్పు ఉత్తర్ ప్రదేశ్, పూర్వాంచల్ మరియు తూర్పు భారతం లోని ప్రాంతాలకు ఇప్పుడు జలమార్గం ద్వారా బంగాళా ఖాతం తో సంబంధం ఏర్పడినట్లన్నమాట.
సోదర సోదరీమణులారా,
ఈ రోజు వారాణసీ లో బాబత్ పుర్ విమానాశ్రయం నుండి నగరానికి వచ్చే రోడ్డు, రింగ్ రోడ్డు కాశీ తో సంబంధం ఏర్పరచే ప్రాజెక్టు లు, భూగర్భం లో విద్యుత్తు తీగ లు వేసే ప్రాజెక్టు లేక గంగ నది కాలుష్యాన్ని తగ్గించే ప్రాజెక్టు వంటి అనేక ప్రాజెక్టు లు ప్రారంభించడమో లేక శంకుస్థాపన చేయడమో జరిగింది.
ఈ ప్రాజెక్టు లు అన్నింటి విలువ దాదాపు గా 2500 కోట్ల రూపాయల కన్నా ఎక్కువ.
ఇవి అన్నీ పూర్తి అయితే వారాణసీ రూపురేఖలు పూర్తిగా మారిపోయి ఘనం గా తయారవుతుంది.
అసంఖ్యాకం గా ప్రాజెక్టు లు ప్రారంభమైన సందర్భం గా కాశీ, యావత్తు పూర్వాంచల్ ప్రజలను నేను హృదయపూర్వకం గా అభినందిస్తున్నాను.
మిత్రులారా,
స్వాతంత్ర్యం వచ్చిన తరువాత ఇంత భారీ స్థాయి లో జలమార్గాల ను మనం విజయవంతంగా వినియోగించుకోవడం ఇదే మొదటి సారి.
నాలుగు సంవత్సరాల కిందట నేను జలమార్గం ద్వారా వారాణసీ ని హల్దియా తో కలపాలనే నా ఆలోచన ను కాశీ ప్రజల ముందుంచాను.
అప్పుడు అందరూ ఎగతాళి చేశారు.
దాని గురించి వ్యతిరేకంగా మాట్లాడారు.
అయితే కొద్దిసేపటి కింద కోల్ కాతా నుండి వచ్చిన సరుకుల నౌక విమర్శకుల నోళ్ళు మూయించింది.
దేశం లో మొదటి సారి గా నౌక లో సరుకుల కంటైనర్ లను రవాణా చేయడం కేవలం సరుకుల రవాణా ప్రక్రియ లో భాగం కాదు న్యూ ఇండియా లో కొత్త దార్శనికత కు సాక్ష్యం.
అది దేశ వనరులకు, సామర్ధ్యానికి ప్రతీక.
సోదర సోదరీమణులారా,
ఈ రోజు వారాణసీ కి వచ్చిన సరుకుల నౌక పారిశ్రామిక సామగ్రి ని తెచ్చింది.
వెళ్ళేటప్పుడు ఎరువులు తీసుకుని వెళ్తుంది.
అంటే ఉత్తర్ ప్రదేశ్, పూర్వాంచల్ లోని కర్మాగారాలు ఉత్పత్తి చేసిన ఎరువులు తదితర వస్తువులు నేరు గా తూర్పు భారతదేశంలోని ఓడరేవు లకు చేరుతాయి.
ఇది కేవలం ఒక ఉదాహరణ.
కాయగూరలు, ఆహారధాన్యాలు, వారణాశి కి, చుట్టు పక్కల ప్రాంతాల కు చెందిన నేతన్న లు తయారుచేసిన ఉత్పత్తులు ఈ జలమార్గం ద్వారా రవాణా చేసే రోజు ఎంతో దూరం లో లేదు.
ఈ ప్రాంతం లోని రైతులకు, లఘు పరిశ్రమ లతో సంబంధం ఉన్న లక్షలాది మంది కి ఒక కొత్త రవాణా మార్గం ఏర్పడింది.
పరిశ్రమ లకు, వ్యవసాయాని కి కావలసిన పనిముట్లు, ఉత్పాదకాలు తెప్పించుకోవడానికి తయారైన వస్తువులను తిప్పి పంపడానికి ఈ జలమార్గం ఎంతో కీలకమైన పాత్ర ను పోషించగలదు.
మీ ప్రేమాభిమానాలకు, ఉత్సాహానికి నా కృతజ్ఞతలు.
ఈ ఉత్సాహాన్ని 2019 వరకు దాచుకోండి.
నేను మొదలు పెట్టానా?
నేను మాట్లాడనా?
మీరంతా నేను చెప్పేది శాంతంగా వింటారాలేక ‘మోదీ’ , ‘మోదీ’ అంటూ అరుస్తుంటారా ?
మీ ప్రేమాభిమానాలకు కృతజ్ఞతలు, నేను ఎన్నటికి మరచిపోను.
అయితే ఇటీవల జరిగిన పరివర్తన ను గురించి కాశీ ప్రజలు తెలుసుకోవాలని అనుకుంటున్నారు.
పరివర్తన ఎలా జరిగింది.
భవిష్యత్తు లో ఎటువంటి మార్పు లు రాబోతున్నాయో నన్ను పూర్తి గా చెప్పనివ్వండి.
వారాణసీ లో నిర్మించిన మల్టి మోడల్ టర్మినల్ నుండి రానున్న రోజు లలో ప్రారంభించనున్న రో-రో సర్వీస్ దూర ప్రాంత రవాణా కు ప్రత్యామ్నాయం అవుతుంది.
పెద్ద పెద్ద టాంకర్లు, బస్సు లు, కారు లు సులభం గా రవాణా నౌక ల ద్వారా ఇతర నగరాలకు చేరుతాయి.
మిత్రులారా,
ఇప్పుడు నౌక లో తెచ్చిన సరుకులు రోడ్డు మార్గం లో చేరవేయాలంటే 16 ట్రక్కులు అవసరమయ్యేవి.
అంతేకాదు కంటైనర్ల ద్వారా తేవడం వల్ల ఒక్కొక కంటైనర్ వల్ల రూ.
4500 ఆదా అయ్యింది.
అంటే సరుకుల రవాణాలో ప్రత్యక్షంగా దాదాపు రూ.
70వేలు – 75వేలు మిగిలింది.
ఒక్క మాట లో చెప్పాలంటే జలమార్గం వల్ల డబ్బు, సమయం ఆదా అవుతుంది.
రహదారుల పై వాహనాల రద్దీ తగ్గుతుంది.
ఇంధనం ఖర్చు తగ్గుతుంది.
కాలుష్యం నుండి ఊరట కూడా లభిస్తుంది.
మిత్రులారా,
ఒకప్పుడు మన దేశ నదీ జలాల్లో పెద్ద పెద్ద నౌకలు తిరిగేవి.
అయితే స్వాతంత్ర్యం వచ్చిన తరువాత ఈ మార్గాలను పటిష్టం చేయకుండా వాటి ని నిర్లక్ష్యం చేశారు.
దాని వల్ల దేశం ఎంతో నష్టపోయింది.
దేశ సామర్ధ్యాన్ని, నదీజలాలకు ఉన్న శక్తి ని ఉపయోగించకుండా గత ప్రభుత్వం ఎంత అన్యాయం చేసిందో ఊహించండి.
దేశ సామర్ధ్యానికి జరుగుతూ వచ్చిన ఈ అన్యాయాన్ని అంతం చేయడానికి మన ప్రభుత్వం పని చేస్తోంది.
ఇప్పుడు 100 కన్నా ఎక్కువ జలమార్గాల పని జరుగుతోంది.
వాటి లో వారాణసీ- హల్దియా జలమార్గం ఒకటి.
వారాణసీ- హల్దియా మార్గం పొడవునా 5 వేల కోట్ల రూపాయల ఖర్చు తో ఫరక్కా, సాహిబ్ గంజ్, బక్సర్ లలో అనేక సౌకర్యాల ను అభివృద్ధి చేయడం జరుగుతోంది.
ఈ జలమార్గం వల్ల ఒక్క ఉత్తర్ ప్రదేశ్ మాత్రమే కాదు తూర్పు భారత్ చాలా భాగానికి అంటే బిహార్, ఝార్ ఖండ్, పశ్చిమ బెంగాల్ రాష్ట్రాల కు ప్రయోజనం కలుగుతుంది.
సోదర సోదరీమణులారా,
ఈ జలమార్గం వల్ల ఒక్క సరుకుల రవాణా మాత్రమే కాదు పర్యటకం కూడా అభివృద్ధి చెందుతుంది.
తూర్పు ఆసియా దేశాలతో తూర్పు భారతం లోని యాత్రా స్థలాలతో సంబంధాలు ఏర్పడతాయి.
రానున్న రోజుల్లో వారాణసీ తో సహా పూర్వాంచల్ మరియు తూర్పు భారత్ ప్రాంతాలు జలమార్గాల ద్వారా విహార యాత్రలు చేయడానికి, సముద్రయానాని కి మారుపేరు గా మారనున్నాయి.
ఇది కాశీ సంస్కృతి కి, నాగరికత కు ప్రతిరూపమే.
సంప్రదాయ కాశీ ని, ఆధునిక రూపం తో మిశ్రమం చేసి అభివృద్ధి కి దిశానిర్దేశం చేయడం జరుగుతుంది.
సోదర సోదరీమణులారా,
ఆధునిక వసతులు ఉండే ఈ పురాతన మార్గాలు ప్రకృతి, సంస్కృతి, సాహసకృత్యాల కు సంగమ స్థలాలు కానున్నాయి.
మిత్రులారా,
వారాణసీ కావచ్చు, భదోహీ కావచ్చు, మిర్జాపుర్ కావచ్చు..
తివాచీల ఉత్పత్తి కి ప్రసిద్ధి.
ఇప్పుడు అవి దేశం నుండి జౌళి వస్త్రాల ఎగుమతికి అంతర్జాతీయ కేంద్రాలుగా మారుతున్నాయి.
గత నెలలో మొదటిసారి గా భారత తివాచీ ప్రదర్శన ను దీన దయాళ్ హస్తకళా సంకుల్ లో ఏర్పాటు చేయడం జరిగింది.
ఢిల్లీ నుండి ఆ ప్రదర్శన ను నేను ప్రారంభించాను.
వారాణసీ కి, కోల్ కాతా కు మధ్య ప్రారంభమైన జాతీయ జలమార్గం ఈ రంగం తో సంబంధం ఉన్న ప్రజలందరికి కూడా సహాయపడుతుంది.
ఈ ఎగుమతుల ద్వారా వారు ఎంతో లబ్ధి ని పొందుతారు.
మిత్రులారా,
ఎక్కడికైనా సులభం గా వెళ్ళగలగడం మరియు సౌకర్యానికి మధ్య ప్రత్యక్ష సంబంధం ఉంది.
కొన్నిసార్లు సౌకర్యమే గర్వకారణం అవుతుంది.
బాబత్ పుర్ విమానాశ్రయం తో నగరాన్ని కలిపే ప్రపంచ శ్రేణి రహదారి అందుకు చక్కని ఉదాహరణ.
సెల్ఫీ లు దిగేందుకు సుదూర ప్రాంతాల నుండి చాలామంది అక్కడికి వస్తుంటారని నాకు చెప్పారు.
వారాణసీ ని గురించి , ఈ రహదారి ని గురించి సామాజిక మాధ్యమాల లో తరచు గా వస్తోంది.
ఇది పండుగల కాలం.
మీలో ఎవరైనా విమానం లో సొంత ఊరు కు వెళ్లి వచ్చినట్లయితే బాబత్ పుర్ విమానాశ్రయం బయటకు వచ్చి జరిగిన అభివృద్ధి ని చూసి ఎంతో గర్వపడి ఉండవచ్చు.
చాలా రోజుల తరువాత తిరిగివచ్చిన వారికి ఇక్కడ జరిగిన మార్పులు నమ్మశక్యం కాకుండా ఉన్నాయి.
హర్ హువా మరియు తర్ నా- శివ్ పుర్ రహదారి లో వెళ్తున్నామా ?
మరో చోటు నుండి వెళ్తున్నామా అనే అనుమానం కలుగుతోంది.
ఈ రహదారి లో వాహనాల రద్దీ వల్ల విమానాన్ని అందుకోలేకపోయిన రోజులు గుర్తుకు తెచ్చుకోండి.
విమాన ప్రయాణానికి కొన్ని గంటల ముందే ఇంటి నుండి బయలుదేరి వెళ్లవలసి వచ్చేది.
రహదారుల మీద ఉన్న గుంతలు, ఎత్తుపల్లాలు మీకు ఏడుపు తెప్పించేవి.
ఇప్పుడు ఆ పరిస్థితి మారింది.
మిత్రులారా,
బాబాత్ పుర్ విమానాశ్రయం తో నగరాన్ని కలిపే రోడ్డు ను 8 వందల కోట్ల రూపాయల తో నిర్మించడం జరిగింది.
దానిని విస్తరించడమే కాక నాలుగు దోవల రోడ్డు గా మార్చడం జరిగింది.
సౌకర్యాలను మెరుగుపరచడం వల్ల ప్రపంచం నలుమూలల నుండి పర్యటకుల ను ఆకర్షించగలుగుతున్నాం.
దీనివల్ల కేవలం కాశీ నగర వాసుల కు, ఇతర పర్యటకుల కు ఎంతో సమయం కలసిరావడమే కాక జౌన్ పుర్, సుల్తాన్ పుర్, లఖ్ నవూ లకు వెళ్ళే సౌకర్యం ఏర్పడింది.
రింగ్ రోడ్డు మొదటి దశ ను ఈ రోజు నగర ప్రజలకు అంకితం ఇవ్వడం జరిగింది.
దాదాపు 760 కోట్ల రూపాయల వ్యయం తో ఈ రోడ్డు ను నిర్మించడం వల్ల గోరఖ్ పుర్, లఖ్ నవూ, ఆజం గఢ్ మరియు అయోధ్య వైపు నుంచి వచ్చే, పోయే వాహనాలు నగరం లో ప్రవేశించననక్కర లేదు.
మిత్రులారా,
ఈ రెండు ప్రాజెక్టు లను చేపట్టాలని నగర ప్రజలు దశాబ్దాలు గా కోరుతున్నారు.
నేను ప్రధాన మంత్రి పదవి ని చేపట్టిన కేవలం ఆరు నెలల తరువాత ఈ రెండు ప్రాజెక్టు లను శీఘ్రం గా పూర్తి చేసేందుకు ప్రయత్నాలను ప్రారంభించాను.
మీ అందరి సహకారం తో రెండు ప్రాజెక్టులు ఇప్పుడు పూర్తి అయ్యాయి.
రింగ్ రోడ్డు రెండో దశ పనులు కూడా వేగంగా జరుగుతున్నాయి.
అది కూడా తొందర లోనే పూర్తి అవుతుంది.
వీటివల్ల బనారస్ లో వాహనదారులకు ఇబ్బందులు, కాలుష్యం తగ్గుతాయి; అంతే కాక మీ సమయం ఆదా అవుతుంది.
ఇది సారనాథ్ వెళ్ళే యాత్రికుల కు కూడా సౌకర్యవంతం గా ఉంటుంది.
రాంనగర్ వద్ద నిర్మించే హెలీపోర్ట్ పనులకు కొద్దిసేపటి కిందట శంకుస్థాపన చేయడం జరిగింది.
దానివల్ల కూడా ఇక్కడ పర్యటక రంగానికి ప్రయోజనం కలుగుతుంది.
మిత్రులారా,
రవాణా సౌకర్యాల పెరుగుదల వల్ల ఏర్పడే సంధానం పర్యటన రంగ వృద్ధి ని, ఉపాధి అవకాశాలను మాత్రమే కాక దేశం పట్ల నమ్మకాన్ని కూడా పెంచుతుంది.
వారాణసీ లో ఈ రోజు న ప్రారంభించిన లేక శంకుస్థాపన చేసిన ప్రాజెక్టులు అన్నీ యువత కు ఉపాధి అవకాశాలను పెంచుతాయి.
సోదర సోదరీమణులారా,
బిజెపి ప్రభుత్వాలకు మరియు బిజెపి నేతృత్వం లోని ప్రభుత్వాలకు దేశాభివృద్ధి మరియు దేశ ప్రజలే సర్వస్వం.
ఇప్పుడు అభివృద్ది కి దోహదం చేసే రాజకీయాలనే దేశం కోరుకుంటోంది.
ప్రజలు అభివృద్ధి ని చూసే నిర్ణయాలు చేస్తారు.
వోటు బ్యాంకు రాజకీయాల పై ఆధారపడి కాదు.
గడచిన నాలుగేళ్ళ లో ఆధునిక మౌలిక సదుపాయాలు వేగం గా అభివృద్ధి జరగడాన్ని మనం స్పష్టంగా చూస్తున్నాం.
వివిధ భూభాగాల్లో కొత్త విమానాశ్రయాలు ఏర్పడ్డాయి.
ఈశాన్య భారతం లోని గిరిజన ప్రాంతాలకు, మారుమూల ప్రాంతాలకు రైళ్ళు మొదటిసారి వెళ్ళాయి.
గ్రామీణ రహదారులు ఏర్పాటయ్యాయి.
భారీ జాతీయ రహదారులు, ఎక్స్ ప్రెస్ వేలు మన ప్రభుత్వాని కి గుర్తింపు గా మారాయి.
మిత్రులారా,
మేం వనరుల అభివృద్ధి కి గట్టిగా ప్రయత్నించడమే కాక సామాన్యులకు సంబంధించిన పరిశుభ్రత, ఆరోగ్యం వంటి ప్రతి అవసరం గురించి తీవ్రం గా పనిచేశాం.
2014కు ముందు గ్రామీణ ప్రాంతాలలో పరిశుభ్రత 40 శాతం కన్నా తక్కువ గా ఉండేది.
ఇప్పుడు అది 95 శాతాని కన్నా ఎక్కువైంది.
ఆయుష్మాన్ భారత్ కార్యక్రమం వల్ల నిరుపేదలకు ఆరోగ్యసేవలు ఖాయంగా అందుతున్నాయి.
దీర్ఘకాలిక వ్యాధులకు కూడా ఆసుపత్రులలో చికిత్స అందిస్తున్నారు.
ఇప్పటి వరకు ఈ పథకం ద్వారా 2 లక్షల కన్నా ఎక్కువ మంది పేదలకు చికిత్స ను ఉచితం గాఅందించడం జరిగింది.
మరి ఈ పథకాన్ని మొదలుపెట్టి ఇప్పటికి 40 రోజుల కన్నా ఎక్కువ కాలం కూడా అయిపోనేలేదు.
మిత్రులారా,
మేం ప్రజల ఆరోగ్యం పైన దృష్టి పెట్టడమే కాక మన దేశానికి ప్రాణప్రదమైన జీవనదుల ఆరోగ్యాన్ని పరిరక్షిస్తామని కూడా ప్రతిన పూనాం.
ఈ లక్ష్య సాధన కోసం నదీమతల్లి గంగ శుద్ధి కోసం ప్రారంభించిన నమామి గంగే కార్యక్రమం ఇప్పుడు కొత్త స్థాయి కి చేరుకుంది.
గంగానది లోకి ప్రవహించే మురుగునీటిని శుద్ధిచేసేందుకు రూ.
400 కోట్లతో చేపట్టిన నాలుగు ప్రాజెక్టులకు కొద్ది రోజుల క్రితం ప్రారంభం మరియు శంకుస్థాపన లు చేయడం జరిగింది.
దీనాపుర్ వద్ద ఏర్పాటయ్యే మూడు మురుగునీటి శుద్ధి ప్లాంటు లు నగరం నుండి గంగానది లోకి మురుగునీరు ప్రవహించకుండా అనేక సంవత్సరాల పాటు ఆపుతాయి.
అదేవిధంగా రాంనగర్ వద్ద ఏర్పాటయ్యే ప్లాంటు కూడా గంగనది కలుషితం కాకుండా నివారిస్తుంది.
మిత్రులారా,
మన ప్రభుత్వం గంగ నది శుద్ధి కోసం కేటాయించిన డబ్బు ను వృథా చేయడం లేదు.
ఆ డబ్బు ను గంగానది లోకి ప్రవహించే నీటి ని శుద్ధి చేయడానికి మాత్రమే వాడుతున్నాం.
ఇప్పటి వరకు నమామి గంగే కార్యక్రమం లో భాగం గా 23 వేల కోట్ల రూపాయల విలువైన ప్రాజెక్టు లను ఆమోదించడం జరిగింది.
5 వేల కోట్ల రూపాయల విలువైన ప్రాజెక్టుల పనులు జరుగుతున్నాయి.
గంగానది ఒడ్డున ఉన్న దాదాపు అన్ని గ్రామాలు బహిరంగ మల మూత్రాదుల విసర్జన నుండి విముక్తి ని పొందాయి.
గంగోత్రి నుండి గంగాసాగర్ వరకు గంగానది ని పరిశుద్ధంగా ఉంచాలన్న మా సంకల్పం లో భాగమే ఈ ప్రాజెక్టులన్నీ.
ఇప్పుడు ఈ కార్యక్రమం ఇంత వేగం గా పురోగమించడానికి ప్రజల భాగస్వామ్యం మరియు ప్రతి పౌరుడు నదుల పట్ల బాధ్యత తో వ్యవహరించడమే కారణం.
లేకపోతే గత ప్రభుత్వాలు గంగానది శుద్ధి పేరిట వేల కోట్ల రూపాయలను ఖర్చు చేసిన సంగతి మనందరికీ తెలిసిందే.
మిత్రులారా,
వారాణసీ లోని కొన్ని ప్రాంతాలలో విద్యుత్తు సంస్కరణల పనులను నేడు ప్రారంభించడం జరిగింది.
ఐపిడిఎస్ పథకం కింద పాత కాశీ తో పాటు ఇతర ప్రాంతాలలో కూడా పని పూర్తి అయింది.
వేలాడుతున్న విద్యుత్తు తీగలు అన్నింటిని భూగర్భం లో ఉంచడం జరిగింది.
మహత్తర కాశ గా రూపొందాలన్న మన కల ను సాకారం చేసుకోవడానికి ఇది కూడా ముఖ్యమైన చర్య.
రానున్న రోజుల్లో నగరం లోని ఇతర ప్రాంతాలలో కూడా ఈ పని ని చేపట్టడం జరుగుతుంది.
మిత్రులారా,
మీ అందరి కృషి, స్ఫూర్తి ల వల్ల ఇప్పుడు పురాతన కాశీ ని గురించి ఒక కొత్త రూపు దేశం ముందు, ప్రపంచం ముందు కనపడుతోంది.
దివ్యమైన ఈ నగరాని కి ప్రపంచవ్యాప్తం గా గౌరవం దక్కేలా దానిని మనం పరిరక్షించాలి.
వచ్చే సంవత్సరం జనవరి నెల లో పవిత్ర భూమి కాశి లో ప్రవాసి భారతీయ దివస్ కూడా నిర్వహించడం జరుగుతుంది.
ప్రపంచం నలుమూలల నుండి వచ్చే వారికి మీ అందరితో పాటే స్వాగతం చెప్పడానికి నేను వారాణసీ కి వస్తాను.
అదే సమయంలో ప్రయాగరాజ్ లో అర్ధ కుంభ్ జరుగుతుంది.
అక్కడి నుండి చాలా మంది వారాణసీ కి వస్తారు.
ప్రపంచం లోనే అతి పురాతనమైన కాశీ నగరం ఖ్యాతి మరియు ఉత్తమమైన సౌకర్యల కలబోత ల వల్ల కాశ నగరాన్ని గురించిన జ్ఞాపకాలు సందర్శకుల మది లో చెరుగని ముద్ర వేయాలి.
ఆ విధంగా వారు మళ్ళీ మళ్ళీ కాశీ ని సందర్శించాలి.
చివరగా మరొక్కసారి అసంఖ్యాకమైన ఇన్ని సౌకర్యాలు మరియు అభివృద్ధి ప్రాజెక్టులకు గాను మీ అందరికీ అభినందనలు తెలియజేస్తున్నాను.
ఛఠ్ పూజ సందర్బంగా పూర్వాంచల్, తూర్పు భారతం లోని మిత్రులందరికీ నా శుభాకాంక్షలు.
జయ్ ఛఠీ మయ్యా.
హర హర మహాదేవ.
*********
