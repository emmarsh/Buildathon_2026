ఎక్స్ లెన్సీస్‌,
ప్ర‌పంచ‌ వాణిజ్యంలో మంద‌గ‌మ‌న‌మ‌నేది ప్ర‌ధానంగా ఆందోళ‌న క‌లిగిస్తోంది.
ప్ర‌పంచ‌వ్యాప్తంగా ప్ర‌స్తుతం వ్యాపించి వున్న ఆర్థిక వాతావ‌ర‌ణ ప‌రిస్థితుల్లో వాణిజ్యం ఊపందుకునే అవ‌కాశాలు చాలా త‌క్కువ‌గా ఉన్నాయి.
ప్ర‌పంచ ఆర్థిక వ్య‌వ‌స్థ అభివృద్ధి చెందాలంటే పార‌ద‌ర్శ‌క‌మైన‌, న్యాయ‌స‌మ్మ‌త‌మైన‌, విచక్ష‌ణ‌కు తావు లేని, విధివిధానాల ఆధారంగా కొన‌సాగే వాణిజ్య వ్య‌వ‌స్థ అవ‌సరం చాలా ఉంది.
దోహా అభివృద్ధి స‌మావేశంలో పెట్టుకున్న ల‌క్ష్యాల‌ను చేరుకోవ‌డం చాలా ముఖ్యం.
బాలి ప్యాకేజ్ లోని అన్ని అంశాల‌ను పూర్తిగా అమ‌లు చేయాలి.
ఈ డిసెంబ‌ర్ లో జ‌ర‌గ‌బోయే నైరోబీ స‌మావేశం నుంచి మంచి ఫ‌లితాలు వ‌స్తాయ‌ని అంద‌ర‌మూ భావిద్దాం.
ప్ర‌పంచంలో ఆ యా ప్రాంతాల మ‌ధ్య‌న జ‌రిగే వాణిజ్య‌ప‌ర‌మైన ఒప్పందాలు ప్ర‌పంచ వాణిజ్య వ్య‌వ‌స్థ ముక్క‌ల‌య్యేలాగా చేయ‌డం భావ్యం కాదు.
ప్రాంతాల మ‌ధ్య‌ వాణిజ్య ఒప్పందాలు ప‌లు దేశాల మ‌ధ్య‌ ఉండే స‌ర‌ళీకృత వాణిజ్య వ్య‌వ‌స్థ‌కు మ‌ద్ద‌తుగా నిల‌వాలి.
ప్ర‌పంచ వాణిజ్యంలో చిన్న మ‌ధ్య త‌ర‌హా ప‌రిశ్ర‌మ‌ల పాత్ర‌ను పెంచాలి.
త‌ద్వారా ప్ర‌పంచ‌వ్యాప్తంగా ఉపాధి విస్త‌ర‌ణ జ‌రుగుతుంది.
సుస్థిర‌మైన‌, స‌మ‌న్వ‌యంతో కూడిన‌ ఆర్థిక వృద్ధి కావాలంటే కార్మికుల అందుబాటు పెర‌గాలి.
అలాగే నైపుణ్యాల అందుబాటు కూడా.
శక్తి వ‌న‌రుల‌ రంగాన్ని తీసుకుంటే మూడు ప్రాథ‌మిక స‌వాళ్లున్నాయి.
అవి 1.
అభివృద్ధి చెందుతున్న దేశాల్లో విద్యుత్ ఉత్ప‌త్తిలో అభివృద్ధికిగాను శ‌క్తి 2.
కోట్లాది ప్ర‌జ‌ల‌కు ఇంకా శ‌క్తివ‌న‌రులు లేవు.
వాటిని వారికి అందించ‌డానికి ప్ర‌య‌త్నాలు 3.
స్వ‌చ్ఛ‌మైన‌, పునర్వినియోగ శ‌క్తి వినియోగాన్ని పెంచ‌డం.
శ‌క్తి వ‌న‌రులు, ప‌ర్యావ‌ర‌ణం, ఆర్థిక‌రంగం ఈ మూడూ చాలా లోతుగా ఒక‌దానితో మ‌రొక‌టి సంబంధం గ‌ల అంశాలు.
నానాటికీ పెరుగుతున్న శ‌క్తి అవ‌స‌రాల‌ను ఎన్ని వీలైతే అన్ని సుస్థిర‌మైన విధానాల ద్వారా అందుకోవ‌డానికి ఇండియా ప్ర‌య‌త్నిస్తోంది.
175 గిగావాట్ల అద‌న‌పు పునర్వినియోగ శ‌క్తిని 2022 నాటికి ఉత్ప‌త్తి చేసుకోవాల‌నేది భార‌త‌దేశ ల‌క్ష్యం.
శిలాజ ఇంధ‌నాలపైన ఇస్తున్న రాయితీల‌ను త‌గ్గించాం.
అలాగే బొగ్గుపైన కార్బ‌న్ ప‌న్నును విధించాం.
స్వ‌చ్ఛ‌మైన బొగ్గు సాంకేతిక‌త‌ను పొంద‌డంపైన కృషి చేస్తున్నాం.
అణు శ‌క్తి కోసం ఒక మేలైన విస్త‌ర‌ణ ప‌థ‌కాన్ని రూపొందించాం.
2030 నాటికి భార‌త‌దేశ శ‌క్తి అవస‌రాల్లో న‌ల‌భై శాతం శిలాజేత‌ర ఇంధ‌నాల‌ ద్వారానే స‌మ‌కూర్చుకుంటాం.
అంత‌ర్జాతీయ మ‌ద్ద‌తు, స‌హ‌కారంల సాయంతో మా ల‌క్ష్యాల‌ను అందుకుంటాం.
జి-20 దేశాల మీద అనేక గురుత‌ర‌మైన బాధ్య‌త‌లున్నాయి.
స్వ‌చ్ఛ‌మైన‌, పునర్వినియోగ శ‌క్తి అభివృద్ధికోసం ప‌రిశోధ‌న‌ల్ని పెంచాలి.
ధ‌ర త‌క్కువ‌గా ఉండేలా చూసి అంద‌రికీ అందుబాటులోకి వ‌చ్చేలా చ‌ర్య‌లు చేప‌ట్టాలి.
స్వ‌చ్ఛ‌మైన శ‌క్తి ఉత్పాద‌న చేప‌ట్ట‌డానికి, దాని అందుబాటును పెంచ‌డానికిగాను ఆర్థిక ప‌ర‌మైన స‌హాయాన్ని పెంచాలి.
అలాగే అందుక‌వ‌స‌ర‌మైన సాంకేతిక‌త‌ను బ‌దిలీ చేయాలి.
స్వ‌చ్ఛ‌మైన బొగ్గు ఆధారిత సాంకేతిక‌త‌, బొగ్గు గ్యాస్ వినియోగం అంశాల్లో ప‌రిశోధ‌న‌లు జరిగేలా దృష్టిపెట్టాలి.
ప్ర‌మాదాల‌కు తావు లేని అణు ఇంధ‌న సాంకేతిక‌త‌ను అభివృద్ధి చేసుకోవాలి.
ఇంధ‌న సామ‌ర్థ్యాన్ని పెంచాలి.అలాగే ఇంధనాన్ని పొదుపుగా వినియోగించాలి.
స‌మ్మిళిత ప్ర‌పంచ గ్యాస్ మార్కెట్ ను అభివృద్ధి చేయాలి.
ప్ర‌పంచ పాల‌నా వ్య‌వ‌స్థ‌ప‌రంగా ఇప్పుడిప్పుడే ఎదుగుతున్న ఆర్థిక వ్య‌వ‌స్థల్ని క‌లిగిన దేశాలు శ‌క్తి వ‌న‌రుల‌ అభివృద్ధిని సాధించ‌డానికిగాను వాటికి స‌రైన స్థానం ఇవ్వాలి.
ఈ చ‌ర్య‌ల‌న్నిటినీ చేప‌డితే మ‌న శ‌క్తి అవ‌స‌రాలు తీర‌తాయి.
అలాగే వాతావ‌ర‌ణ మార్పుల్ని ఎదుర్కోవ‌చ్చు.
అంతే కాదు అంద‌రికీ భారీ ఆర్థిక అవ‌కాశాలు ల‌భిస్తాయి.
