భారత సినిమా నేషనల్ మ్యూజియం కొత్త భవనాన్ని ప్రధాన మంత్రి శ్రీ నరేంద్ర మోదీ 19వ తేదీన ప్రారంభిస్తారు.
ఆ తర్వాత ఆయన నేషనల్ మ్యూజియంను సందర్శించి సభికులను ఉద్దేశించి ప్రసంగిస్తారు.
భారత చలనచిత్ర రంగం మహోన్నతమైన చరిత్రను తెలియచేయడంతో పాటు సినిమా భారత సామాజిక, సాంస్కృతిక చరిత్ర ప్రచారానికి ఎలా దోహదపడింది అనే అంశాలు విశదీకరించేందుకు ఈ నేషనల్ మ్యూజియం ఏర్పాటు చేశారు.
విజువల్స్, గ్రాఫిక్స్, ఫిలిం క్లిప్పింగ్స్, కళాకృతులు, ప్రచార సామగ్రి, సందర్శకులతో సంభాషించే వస్తువులు, ఇంకా ఎన్నో సాధనాల ద్వారా శతాబ్దికి పైగా భారత సినిమా రంగం పయనాన్ని కూడా ఒక కథగా ఈ మ్యూజియం వివరిస్తుంది.
దక్షిణ ముంబైలోని చారిత్రక గుల్షన్ మహల్, కొత్త మ్యూజియం భవనాలు రెండింటిలోనూ ఇది విస్తరించి ఉంది.
కొత్త భవనంలో నాలు అంతస్తులుంటాయి.
మొదటి అంతస్తు : గాంధీ మరియు సినిమా; రెండో అంతస్తు : పిల్లల ఫిలిం స్టూడియో; మూడో అంతస్తు : సాంకేతికత, సృజనాత్మకత; నాలుగో అంతస్తు : భారతదేశ వ్యాప్తంగా సినిమా ఈ భవనంలో అత్యాధునికమైన డిజిటల్ సినిమా ప్రొజెక్టర్లు, 7.1 సరౌండ్ సౌండ్ వ్యవస్థ అమర్చిన రెండు ఆడిటోరియంలు కూడా ఉన్నాయి.
***
