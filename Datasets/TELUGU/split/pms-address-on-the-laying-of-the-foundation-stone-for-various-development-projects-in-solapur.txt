భార‌త్ మాతా కీ జ‌య్‌, భార‌త్ మాతా కీ జ‌య్‌, భార‌త్ మాతా కీ జ‌య్‌,
వేదిక పై ఆసీనులైన మహారాష్ట్ర గవర్నర్ శ్రీ విద్యాసాగర్ రావు గారు, ఉత్సాహ‌వంతుడు, ప్రజాదరణ గల మహారాష్ట్ర ముఖ్యమంత్రి శ్రీ దేవేంద్ర ఫడ్‌ణ‌వీస్ గారు, కేంద్ర మంత్రివ‌ర్గం లో నా స‌హ‌చ‌రుడు శ్రీ నితిన్ గడ్‌క‌రీ గారు, లోక్ స‌భ లోను, రాజ్య స‌భ లోను నా సహచ‌రులు గా ఉన్న వారందరు, మ‌హారాష్ట్ర యొక్క మంత్రులు మ‌రియు శాస‌న స‌భ్యుల తో పాటు ఈ రోజు న ఇక్కడ కు పెద్ద సంఖ్య లో త‌ర‌లి వ‌చ్చిన ప్రియమైనటువంటి నా యొక్క సోద‌రీమ‌ణులు మ‌రియు సోద‌రులారా,
గ‌త కొన్ని సంవ‌త్స‌రాల లో సోలాపుర్ ను మూడో సారి సంద‌ర్శించే అవ‌కాశం నాకు ల‌భించింది.
మీ ఆశీర్వాదాల ను కోరుకోవ‌డం కోసం నేను ఇక్క‌డ‌ కు వ‌చ్చిన‌పుడ‌ల్లా మీరు నా ప‌ట్ల ఎంతో ఆప్యాయ‌త ను క‌న‌బ‌రచారు.
మీ యొక్క దీవెన‌ల తో కూడిన అత్యంత గొప్పదైన శ‌క్తి ని మీరు నాకు ప్ర‌సాదించారు.
కింద‌టి సారి నేను ఇక్క‌డ‌ కు వ‌చ్చిన‌ప్పుడు విద్యుత్తు, నీరు, ఇంకా ఇక్క‌డి ర‌హ‌దారుల తో ముడిప‌డిన స‌మ‌స్య‌ల ను ప‌రిష్క‌రించ‌డం కోసం చ‌ర్య‌లు తీసుకొంటాన‌ని మీకు వాగ్ధానం చేశానన్న సంగ‌తి నాకు గుర్తు ఉంది.
ఈ దిశ గా అనేక చ‌ర్య‌ల ను తీసుకోవ‌డం నాకు ఎంతో ఆనందాన్ని ఇచ్చింది.
అది ‘‘ప్ర‌ధాన మంత్రి గ్రామీణ స‌డ‌క్ యోజ‌న’’ కావ‌చ్చు, లేదా ‘‘జాతీయ రాజ‌మార్గాలు’’ కావ‌చ్చు, లేదా ‘‘సౌభాగ్య యోజ‌న’’ ద్వారా సామాన్యుల కు అందుబాటు లోకి విద్యుత్తు ను తీసుకొని రావ‌డం కావ‌చ్చు..
శీఘ్ర‌మైన‌టు వంటి మ‌రియు చెప్పుకోద‌గిన‌టు వంటి పురోగ‌తి చోటు చేసుకొంది.
కుటుంబాల‌ కు విద్యుత్తు ను తీసుకు వ‌చ్చే దిశ‌ గా శ్రీ ఫ‌డ్‌ణ‌వీస్ ప్ర‌ద‌ర్శించినటువంటి ప‌ట్టుద‌ల విష‌యం లో ఆయ‌న ను నేను అభినందించ‌ ద‌ల‌చాను.
సోద‌రీమ‌ణులు మ‌రియు సోద‌రులారా,
ఈ ప‌ని ని గురించిన వివ‌రాలు మీకు తెలియ‌ జేయ‌డం కోసం నేను మ‌రో మారు మీ మ‌ధ్య కు విచ్చేశాను.
కాసేపటి క్రితం ‘‘స్మార్ట్ సిటీ’’ కోసం వేల కోట్ల రూపాయ‌ల‌ ను కేటాయించ‌డ‌మైంది.
మ‌రి పేద‌ల‌ కు నీటి కోసం, ఇంకా ర‌హ‌దారుల ను, ఇళ్ల ను నిర్మించ‌డం కోసం శంకుస్థాప‌న‌ లు చేయ‌డం జ‌రిగింది.
వేయి కోట్ల రూపాయ‌ల వ్యయం తో సోలాపుర్‌ నుండి తుల్జాపుర్ మీదు గా ఉస్మానాబాద్ వరకు రైలు మార్గం నిర్మాణాని కి ప్ర‌భుత్వం ఆమోదం తెలిపింద‌న్న సంగ‌తి ని కూడా నేను మీ దృష్టి కి తీసుకు వ‌స్తున్నాను.
సోద‌రీమ‌ణులు మ‌రియు సోద‌రులారా,
మాత తుల్జా భ‌వానీ ఆశీస్సుల‌ తో ఈ రైలు మార్గం నిర్మాణాన్ని పూర్తి చేసుకొని అతి త్వ‌ర‌లోనే సిద్ధం కాబోతోంది.
ఇది కేవ‌లం ఈ ఒక్క ప్రాంత ప్ర‌జ‌ల కే కాక భార‌త‌దేశం అంతటి నుండి మాత ను దర్శించుకోవడం కోసం త‌ర‌లివ‌చ్చే శ్రద్ధాళువులు అంద‌రి కి కూడాను అనువైంది గా వుంటుంది.
ఈ యొక్క ప‌థ‌కాలన్నింటి పురోగ‌తి ప‌రం గా నేను మీ అంద‌రి కీ హృద‌య‌ పూర్వ‌క శుభాకాంక్ష‌ల ను మ‌రియు అభినంద‌నల‌ ను తెలియజేయ‌ ద‌ల‌చుకొన్నాను.
ఈ యొక్క ప‌థ‌కాల వివ‌రాల లోకి మ‌నం వెళ్ళే క‌న్నా ముందు యావ‌త్తు దేశ ప్ర‌జ‌ల‌ ను సోలాపుర్ గ‌డ్డ మీద నుండి నేను అభినందించ‌ ద‌ల‌చాను.
గ‌త రాత్రి బాగా పొద్దు పోయిన త‌రువాత లోక్ స‌భ లో ఒక చ‌రిత్రాత్మ‌క‌మైన బిల్లు ఆమోదం పొందింది.
మీ యొక్క చ‌ప్ప‌ట్ల ను బ‌ట్టి మీరంతా నిన్న రాత్రి పూట చాలా సేప‌టి వ‌ర‌కు టెలివిజన్ సెట్ల ముందు కూర్చొన్నార‌న్న సంగ‌తి నాకు అర్థం అవుతోంది.
జ‌న‌ర‌ల్ కేట‌గిరీ కి చెందిన ఆర్థికం గా బ‌ల‌హీనులైన వ‌ర్గాల వారు 10 శాతం రిజ‌ర్వేశన్ ను పొందారు.
దీనితో ‘స‌బ్‌ కా సాథ్‌, స‌బ్‌ కా వికాస్’ అనేట‌టువంటి మా యొక్క సూత్రం మ‌రింత బ‌ల‌ప‌డింది.
ఎదిగేందుకు మ‌రియు పురోగ‌మించేందుకు ఒక అవ‌కాశాన్ని ప్ర‌తి ఒక్క వ‌ర్గం పొందింది.
అన్యాయాన్ని అడ్డుకోవ‌ల‌సి వుంది.
పేద‌లు- వారు ఏ వ‌ర్గాని కి చెందిన‌ వారు అయిన‌ప్ప‌టికీ కూడాను- ల‌బ్ది ని పొందాలి.
వారి యొక్క అవ‌స‌రాల‌ కు ప్రాథ‌మ్యం ఇవ్వ‌బ‌డాలి.
ఈ కృత‌ నిశ్చ‌యం తో భార‌తీయ జ‌న‌తా పార్టీ మీ యొక్క ఉజ్జ్వల భ‌విత కు అంకిత‌ం అయింది.
సోద‌రీమ‌ణులు మ‌రియు సోద‌రులారా,
ఎన్ని అబ‌ద్ధాల ను వ్యాప్తి లోకి తెస్తున్నారో, ఏ రకం గా ప్ర‌జ‌ల‌ ను తప్పుదోవ ను పట్టిస్తున్నారో!
నిన్న‌టి రోజు న పార్ల‌మెంటు లో మేము తీసుకొన్న నిర్ణ‌యం ద్వారా నేననుకొన్నాను – మ‌రి తీక్ష‌ణ‌మైన వాతావ‌ర‌ణం లో జ‌రిగిన ప‌రిణామాల‌ ను బ‌ట్టి కొంత మంది ఆ బిల్లు కు అనుకూలం గా ఏక‌గ్రీవం గా వోటు వేస్తే మ‌రికొంద‌రు దాని ని వ్య‌తిరేకించారు అని.
అయిన‌ప్ప‌టి కీ కూడాను మ‌న లోక్ స‌భ ద్వారా మ‌న రాజ్యాంగం కోసం ఒక మైలురాయి వంటి నిర్ణయాన్ని తీసుకోవ‌డ‌మైంది.
దీని ని గురించి ఈ రోజు న రాజ్య స‌భ లో చ‌ర్చ జ‌రుగుతుంద‌ని, అది మ‌రింత విస్తృత‌మైన స్థాయి లో ఉంటుంద‌ని నేను తలపోస్తున్నాను.
మ‌రి దీని కోసం రాజ్య స‌భ యొక్క కాలాన్ని ఒక రోజు పాటు పొడిగించ‌డ‌మైంది.
రాజ్య స‌భ లో సైతం మ‌న మాన్య ప్ర‌జా ప్ర‌తినిధులు అంద‌రూ ఈ యొక్క తీక్ష‌ణ‌ భావ‌న‌ల ను ఆదరిస్తార‌ని, సమాజం యొక్క ఏక‌త కు మ‌రియు గొప్ప‌త‌నాని కి శ‌క్తి ని ఇచ్చే దిశ గా ప‌ని చేస్తార‌ని, నేను ఆశిస్తున్నాను.
సామాజిక న్యాయ ప్ర‌క్రియ‌ ను ముందుకు తీసుకు పోవడం కోసం అవశ్యం సకారాత్మక చ‌ర్చ ను చేపడుతారని, మ‌రి నిన్న‌టి రోజు కు మల్లేనే శీ‌ఘ్ర‌ గతి న ఒక స‌ఫ‌ల‌ నిర్ణ‌యం తీసుకోబ‌డుతుంద‌ని నేను ఆశపడుతున్నాను.
సోద‌రీమ‌ణులు మ‌రియు సోద‌రులారా,
మన దేశం లో ఎటువంటి అస‌త్యాల ను వ్యాప్తి లోకి తెచ్చేవారంటే కొంతమంది రిజ‌ర్వేశన్ పేరిట ద‌ళితుల కు దక్కిన దాంట్లో నుండి, ఆదివాసీల కు దక్కిన దాంట్లో నుండి, ఇంకా ఒబిసి లకు దక్కిన దాంట్లో నుండి కొంత తీసేసుకోవాల‌ని కోరుకొనే వారు.
అంతేకాక‌ ‘వోటు బ్యాంకు’ను అల్ప సంఖ్యాక వ‌ర్గం గా మార్చేట‌టువంటి రాజనీతి ని చేయాలని తలపోశారు.
మేము ఏదయితే ద‌ళితుల కు దక్కుతోందో దాంట్లో నుండి ఎవ్వరూ దేనినీ తీసుకొనే పని లేకుండా; ఏదయితే ఆదివాసీల కు దక్కుతోందో దాంట్లో నుండి ఎవ్వరూ దేనినీ తీసుకొనే పని లేకుండా; లేదా ఒబిసిల కు దక్కుతోందో దాంట్లో నుండి ఎవ్వరూ దేనినీ తీసుకొనే పని లేకుండా ఉండేట‌ట్టు చూశాము.
ఈ అదనపు పది శాతాన్ని ఇవ్వ‌డం ద్వారా మేము ప్ర‌తి ఒక్క‌రి కి న్యాయాన్ని ప్ర‌సాదించే దిశ గా కృషి చేశాము.
మరి ఇందువల్ల మేము దీనిని వారి వ‌ద్ద నుండి తీసేసుకొంటాము, వీరి వద్ద నుండి తీసేసుకొంటాము ..
ఇటువంటి అసత్యాన్ని వ్యాప్తి చేసే వారి కి నిన్న‌టి రోజు న ఢిల్లీ లో పార్ల‌మెంటు ఎటువంటి నిర్ణ‌యాత్మ‌క‌ స‌మాధానాన్ని ఇచ్చింది అంటే అది అటువంటి వారి ముఖాల మీద దెబ్బ తీసిందన్న మాట.
దీంతో మరి వారిలో ఇక మీదట అబ‌ద్ధాల‌ ను వ్యాపింపచేసేందుకు ఎటువంటి శ‌క్తి మిగిలివుండ‌దు సు మా.
సోద‌రీమ‌ణులు మ‌రియు సోద‌రులారా,
దీనికి తోడు మ‌రొక ప్ర‌తిష్టాక‌ర‌మైన బిల్లు కూడా నిన్న‌టి రోజు న లోక్ స‌భ లో ఆమోదానికి నోచుకొంది.
ఈ బిల్లు సైతం మ‌న భార‌త మాత ప‌ట్ల న‌మ్మ‌కాన్ని పెట్టుకొన్న‌ ప్ర‌తి ఒక్క వ్య‌క్తి కి మహత్వపూర్ణమైనటువంటిది.
ఒక‌సారి ‘‘పౌర‌స‌త్వ స‌వ‌ర‌ణ బిల్లు’’ లోక్ సభ లో ఆమోదం పొందిందీ అంటే ఆ తరువాత పాకిస్తాన్, బాంగ్లాదేశ్ మరియు అఫ్గానిస్తాన్ ల నుండి వచ్చినటువంటి భారత మాత యొక్క పుత్రుల కు మ‌రియు పుత్రిక‌ల కు, అలాగే భార‌త్ మాతా కీ జ‌య్ అని నిన‌దించే వారి కి, వందే మాత‌రమ్ అంటూ ఎలుగెత్తే వారి కి, ఈ దేశం యొక్క మట్టి ని ప్రేమించే వారి కి భార‌తదేశ పౌర‌స‌త్వాన్ని అందుకొనేందుకు మార్గం సుగ‌మం అవుతుంది.
చరిత్ర తాలూకు మిట్ట‌ ప‌ల్లాల‌ ను అన్నింటిని చూసిన అనంతరం, విధవిధాల అణ‌చివేత‌ లను స‌హించిన అనంతరం మ‌న సోద‌రీమ‌ణులు మ‌రియు సోద‌రులు తల్లి భారతి ఒడి లో చోటు ద‌క్కాలని కోరుకొనే వారు.
వారి ని ర‌క్షించ‌డం అనేది భార‌త దేశం లోని ప్ర‌తి ఒక్క‌రి బాధ్య‌త‌.
మ‌రి ఈ బాధ్య‌త‌ ను నెర‌వేర్చే పని ని కూడా భార‌తీయ జ‌న‌తా పార్టీ నాయకత్వం లోని ఢిల్లీ లో ఉన్నటువంటి ప్ర‌భుత‌్వం చేసింది.
మిత్రులారా, స్వాతంత్య్రం సంపాదించుకొన్న తరువాతి ద‌శాబ్దాల్లో ప్ర‌తి ప్ర‌భుత్వమూ త‌న‌దైన లెక్క లో ప‌ని చేస్తూ వ‌చ్చింది.
కానయితే, ఎప్పుడైతే బిజెపి యొక్క నేతృత్వం లో ఇదే పని జ‌రుగుతుందో అటువంటప్పుడు దాని యొక్క ప్రభావం భూమి మరియు ప్రజానీకం వద్దకు చేరుకొంటుంది.
సోద‌రీమ‌ణులు మ‌రియు సోద‌రులారా,
నిన్న‌టి రోజు న ఎప్పుడైతే ఈ చ‌ట్టం పార్ల‌మెంటు లో ఆమోదించ‌బ‌డిందో అప్పుడు, పార్లమెంట్ లోని లోక్ స‌భ త‌న ప‌ని ని తాను పూర్తి చేసేసింది.
నేను ఆశపడుతున్నాను..
ఏమనంటే ఇవాళ రాజ్య సభ కూడా మన దేశాన్ని ప్రేమించే వారి కోసం ఇదే ప‌ని ని చేస్తుంది అని.
ఈ రోజు న రాజ్య స‌భ ఈ బిల్లు ను తప్పక ఆమోదించడం ద్వారా ల‌క్ష‌లాది కుటుంబాల జీవనాన్ని కాపాడే ప‌ని ని పూర్తి చేస్తుంది అని.
సోద‌రీమ‌ణులు మ‌రియు సోద‌రులారా,
మ‌రీ ముఖ్యం గా, నిన్న‌ తీసుకున్నటువంటి ఈ నిర్ణ‌యం అస‌మ్ కు చెందిన సోద‌రీమ‌ణుల‌ కు మరియు సోద‌రుల‌ కు, అలాగే ఈశాన్య ప్రాంతాలకు చెందిన యువ‌త కు వారి యొక్క అధికారాల‌ కు ఏ కొద్దిపాటి హాని ని అయినా, లేదా వారి అవ‌స‌రాల‌ కు ఏ విధ‌మైన అడ్డంకుల‌ ను అయినా తీసుకు రాద‌ని నేను మ‌రోమారు హామీ ని ఇవ్వ‌ద‌ల‌చాను.
ఈ విష‌యం లో వారి కి నేను మ‌రొక్క‌సారి భ‌రోసా ను ఇవ్వాల‌నుకొంటున్నాను.
సోద‌రీమ‌ణులు మ‌రియు సోద‌రులారా,
గ‌తంతో పోలిస్తే ప్ర‌స్తుతం ఏదయితే పెద్ద వ్య‌త్యాస‌ం వచ్చిందో అది మౌలికం గా చ‌ట్టాని కి రూప‌క‌ల్ప‌న చేయాల‌నేట‌టువంటి స‌రైన ఉద్దేశ్యంలోనే ఉంది.
ముక్కలు ముక్క‌లు గా ఆలోచించడానికి బ‌దులు సమ‌గ్ర‌త మరియు సంపూర్ణత తో కూడిన‌ నిర్ణ‌యాల‌ ను తీసుకోవ‌డం లో ఈ వ్య‌త్యాసం ఇమిడి వుంది.
దేశం యొక్క సంక్షేమం కోసం, దేశ పౌరుల యొక్క సంక్షేమం కోసం నిర్ణ‌యాల ను తీసుకోవ‌డం లో ఈ తేడా ఉంది.
రాజ‌కీయాల లోని సంక‌ల్ప శ‌క్తి లో ఈ భేదం ఉంది.
మా ప్ర‌భుత్వం యొక్క సంస్కృతి ‘‘ప్ర‌తి ఒక్క‌రితో’’ మ‌రియు ‘‘ప్ర‌తి ఒక్క‌రి వికాసం కోసం’’ (‘స‌బ్‌కా సాథ్‌, స‌బ్‌కా వికాస్’) అనేదే.
ఇది మా యొక్క ప్ర‌ధాన‌మైన‌టువంటి ఉద్దేశ్యం మ‌రియు సంప్ర‌దాయం.
బిజెపి ‘న్యూ ఇండియా’ను మ‌రియు క్రొత్త మౌలిక స‌దుపాయాల‌ ను నిర్మించాల‌ని సంక‌ల్పించింది.
దీని లో పేద‌ల అభ్యున్న‌తి మ‌రియు ప‌ల్లెల, ఇంకా న‌గ‌రాల అభ్యున్న‌తి చేరి వున్నాయి.
ఈ ప‌నులు ఏ స్థాయి లో, ఎంత వేగం తో జ‌రుగుతున్నాయ‌నేది హెచ్చుతోంది.
త‌ద్వారా జీవ‌నం స‌ర‌ళ‌త‌రం అవుతోంది.
మిత్రులారా,
మౌలిక స‌దుపాయ‌ల క‌ల్ప‌న తాలూకు ఉదాహర‌ణ‌ నే తీసుకోండి.
సోలాపుర్ నుండి ఉస్మానాబాద్ కు నాలుగు దోవ‌ ల జాతీయ రాజ‌మార్గాన్ని ఇప్ప‌టికే దేశ ప్ర‌జ‌ల కు అంకితం చేయ‌డం జ‌రిగింది.
ఈ ప‌థ‌కం ఏదైతే ర‌మార‌మి ఒక వేయి కోట్ల రూపాయ‌ల విలువైందో, దీని ద్వారా ప్ర‌తి ఒక్క వ‌ర్గాని కి, ప్ర‌తి ఒక్క విశ్వాసాని కి, ఇంకా ప్ర‌తి ఒక్క స్థానాని కి చెందిన ప్ర‌జ‌లు ల‌బ్ది ని పొందుతారు.
మిత్రులారా,
మ‌నం స్వాతంత్య్రం సాధించుకొన్న త‌రువాత నుండి 2014వ సంవ‌త్స‌రం వ‌ర‌కు సుమారు గా 90,000 కిలో మీట‌ర్ల మేర జాతీయ రాజమార్గం ఉండింది.
మ‌రి ప్ర‌స్తుతం నాలుగేళ్ళు గ‌డ‌చిన త‌రువాత అది కాస్తా, ఒక ల‌క్షా ముప్పై వేల కిలో మీట‌ర్ల‌ కు పైబ‌డింది.
గ‌డ‌చిన నాలుగున్న‌ర సంవ‌త్స‌రాల కాలం లో దాదాపు గా 40,000 కిలో మీట‌ర్ల మేర జాతీయ రాజ‌మార్గాన్ని వేయ‌డం జ‌రిగింది.
పైపెచ్చు, అయిదున్న‌ర ల‌క్ష‌ల కోట్ల రూపాయ‌ల పెట్టుబ‌డి తో ఇంచుమించు గా 52,000 కిలో మీట‌ర్ల జాతీయ రాజ‌మార్గ నిర్మాణ ప‌నులు పురోగతి లో ఉన్నాయి.
సోద‌రీమ‌ణులు మ‌రియు సోద‌రులారా,
ఈ జాతీయ రాజ‌మార్గాల ప‌థ‌కం ప్రాంతీయ శ్రామిక శ‌క్తి యొక్క ఉద్యోగ క‌ల్ప‌న కు నిజం గా ఒక చ‌క్క‌ని సాధ‌నం.
ఈ ‘‘భార‌త్ మాల ప‌థ‌కం’’ ఏదైతే ఉందో, ఇది జాతీయ రాజ‌మార్గ నెట్‌వ‌ర్క్ ను ఆవిష్క‌రించే ధ్యేయాన్ని క‌లిగి వుంది; ఇది ఉపాధి క‌ల్ప‌న కు తోడు ఒక అవ‌కాశం కూడా అని చెప్పవచ్చును.
క్రితం సారి నేను శంకు స్థాప‌న చేయ‌డాని కి వ‌చ్చిన‌ప్పుడు మేము వేసే పునాదిరాయి కి సంబంధించి ప్రారంభ కార్య‌క్ర‌మాన్ని కూడా మేము నిర్వ‌హిస్తామ‌ని మీకు చెప్పి ఉన్నాము.
మేము గొప్ప‌ గా చెప్పుకోవ‌డం కోసం ప‌ని చేయ‌ము.
‘‘పునాది రాయి ని వేసేస్తాము; ఎన్నిక‌లు వ‌చ్చాయి, వెళ్ళాయి; ఇక మీ దారి మీది, మా దారి మాది’’.
ఈ విధ‌మైన రాజ‌కీయ సంస్కృతి ని మేము స‌మూలం గా నాశ‌నం చేశాము.
మ‌రి ఈ రోజు న మీకు నేను చెప్పేది ఏమిటంటే, ఈ 30,000 కుటుంబాల కు ఉద్దేశించినటువంటి ఇళ్ళ‌ కు సంబంధించి ఏదైతే శంకు స్థాప‌న జ‌రిగిందో, ఈ ఇళ్ళ కు తాళం చెవుల‌ ను ఇవ్వ‌డం కోసం మ‌ళ్ళీ ఇక్క‌డ‌ కు వ‌స్తాము.
అది అత్యంత పొడ‌వైన వంతెన కావ‌చ్చు, అత్యంత పొడ‌వైన సొరంగ మార్గం కావ‌చ్చు, లేదా అతి పెద్దదైన‌టువంటి ఎక్స్‌ప్రెస్ వే కావ‌చ్చు..
అవి అన్నీ కూడా ను ఈ ప్ర‌భుత్వ హ‌యాం లో అయితే నిర్మాణం కాబ‌డ‌డ‌మో, లేదా ఆ ప‌ని శ‌ర వేగం గా సాగ‌డ‌మో జ‌రుగుతూ వున్నాయి.
సోద‌రీమ‌ణులు మ‌రియు సోద‌రులారా,
ఇవి పెద్దవో లేక మిగ‌తా వాటి తో పోలిస్తే పెద్ద‌ వో అనే దాని క‌న్నా, ఇవి అన‌నుకూల‌మైన ప‌రిస్థితుల లో ఎక్క‌డైతే ప‌ని జ‌ర‌గ‌డం సుల‌భం కాదో ఆ ప్ర‌దేశం లో జ‌రుగుతోంద‌న్న‌ది చెప్పుకోద‌గిన‌టువంటిది.
సోద‌రీమ‌ణులు మ‌రియు సోద‌రులారా,
ఈ ప‌నుల‌ ను ఎందుకని త‌ల‌పెట్ట‌లేదు ?
చ‌ర్చ‌లు 40 లేదా 50 సంవ‌త్స‌రాల క్రిత‌మే జ‌రిగాయి.
ఆయా ప్రాంతాల నుండి పార్ల‌మెంటు లో అతి కొద్ది స్థానాలు మాత్ర‌మే ఉండేవి.
అక్క‌డ వోట్లు లేవు.
ఈ కార‌ణం గా ప్ర‌జ‌లు దీని ని మ‌నం ఎందుకు పూర్తి చేయాలి అనే ఆలోచ‌న లో ఉండే వారు.
ఈ కార‌ణం గా, మ‌న దేశం లో తూర్పు ప్రాంతాల లో ప్ర‌గ‌తి నిలువ‌రించి పోయింది.
ప‌శ్చిమ భార‌త‌దేశం లో చోటుచేసుకొన్న‌టువంటి పురోగ‌తే భార‌త‌దేశం లోని తూర్పు ప్రాంతం లో కూడా చోటుచేసుకొని వున్న ప‌క్షం లో, మ‌న దేశం అందుకోగ‌లిగిన శిఖ‌రాలు ఎటువంటివ‌నేది ఎవ‌రైనా ఇట్టే ఊహించ‌వ‌చ్చును.
అయితే, సోద‌రీమ‌ణులు మ‌రియు సోద‌రులారా, ఆ ప్రాంతాల లో ఎక్కువ వోట్లు లేక‌పోయాయి.
‘‘ఒక‌టి, రెండు సీట్ల కోసం ఆ ప్రాంతం పై ఎందుకు ఖ‌ర్చు చేయ‌డం?’’.
ఈ విధ‌మైన వోటు బ్యాంకు రాజ‌కీయాలు పురోగ‌తి మార్గం లో అడ్డంకుల‌ ను ఏర్ప‌ర‌చాయి.
అటువంటి సూత్రాల‌ కు వ్య‌తిరేకం గా మేము నిల‌బ‌డ్డాము.
వోట్లు ఉన్న‌ప్ప‌టి కీ, లేదా వోట్లు లేక‌పోయిన‌ప్ప‌టి కీ కూడాను అది బిజెపి కి లాభ‌సాటి అయినా లేదా లాభసాటి కాక‌పోయినా; జ‌నసంఖ్య ఎక్కువ‌ గా ఉన్నా లేదా జనసంఖ్య త‌క్కువ‌ గా ఉన్నా కూడా దేశ ప్ర‌జ‌ల పురోగ‌తి కి అవ‌స‌ర‌మయింద‌ల్లా మేము ఎల్లప్పుడూ చేస్తూ వ‌చ్చాం.
మిత్రులారా,
వాయు మార్గాలు మ‌రియు రైలు మార్గాల రంగాల‌ కు వ‌చ్చే స‌రికి ఇదే విధ‌మైన‌టువంటి ప‌రిస్థితులు ఉన్నాయి.
ఇవాళ దేశం లో రైల్వే సంబంధిత ప‌నులు గ‌తం లో ఎన్న‌డూ చోటుచేసుకోని రీతి లో జ‌రుగుతున్నాయి.
గ‌తం తో పోల్చి చూసిన‌ప్పుడు రైలు మార్గాల యొక్క నిర్మాణం మ‌రియు విస్త‌ర‌ణ ప‌నులు రెండు రెట్ల వేగం తో జ‌రుగుతున్నాయి.
విద్యుదీక‌ర‌ణ ప‌నులు దూకుడు గా సాగుతున్నాయి.
మ‌రి ఇవాళ విమాన ప్ర‌యాణాలు కేవ‌లం సంప‌న్నుల‌ కు మ‌రియు క‌ల‌వారికి ప‌రిమిత‌ం అయిన‌టువంటివి గా కాక‌ అవి భ‌రించ‌గ‌లిగేట‌టువంటి వ‌ర్గాని కి మ‌రియు సామాన్య మాన‌వుడి కి కూడాను అందుబాటులో కి వ‌చ్చే విధం గా మేము చూశాము.
హవాయి చెప్పుల ను ధ‌రించే వారు స‌హితం వినువీధి విహారం యొక్క సౌఖ్యాన్ని అనుభ‌వించాలి.
ఈ దిశ‌ గా ‘‘ఉడాన్‌’’ (UDAN) వంటి ప‌థ‌కాలు తెర మీద‌ కు వ‌చ్చాయి.
రెండో అంచె నగరాలలో, మూడో అంచె న‌గ‌రాల లో విమానాశ్ర‌యాల ను, హెలీపాడ్ ల‌ను నిర్మించ‌డం జ‌రుగుతోంది.
వాటి లో నాలుగు మ‌హారాష్ట్ర లో ఏర్పాటు అవుతాయి.
రానున్న కాలం లో ‘‘ఉడాన్’’ లో భాగం గా సోలాపుర్ నుండి కూడా విమానాలు రాక‌ పోక‌లు జ‌రిపేలా స‌న్నాహాల ను చేప‌ట్ట‌డం జ‌రుగుతోంది.
మిత్రులారా,
సంధాన స‌దుపాయం ఉంది అంటే గ‌నుక న‌గ‌రాలు, మ‌రియు గ్రామాలు రెండూ కూడా సాంఘికం గా, మ‌రి ఆర్థికం గా ల‌బ్ది ని పొందగలుగుతాయి.
మ‌న న‌గ‌రం ఆర్థిక వ్య‌వ‌స్థ కు మ‌రియు ఉద్యోగ క‌ల్ప‌న కు కేంద్రం గా ఉంది.
ప‌లు న‌గ‌రాల పురోగ‌తి – సోలాపుర్ ను కూడా క‌లుపుకొని – ద‌శాబ్దాల త‌ర‌బ‌డి వేసుకొన్న ప్ర‌ణాళిక‌ల ద్వారా నిరంత‌రాయం గా చోటుచేసుకొంటోంది.
అయితే, ఇది ఒక ప‌ద్ధ‌తి ప్ర‌కారం జ‌రిగి ఉన్న ప‌క్షం లో ఈ రోజున మ‌నం చూస్తున్న దాని కన్నా ఎంతో ఎక్కువ పురోగ‌తి చోటుచేసుకొని ఉండేది అనే విష‌యమైతే య‌థార్థం.
కానీ, అది అలా జ‌రుగ‌లేదు.
ఈ దేశం లో ప్ర‌తిదీ ప‌క్కా ప్ర‌ణాళిక తో కూడిన‌టువంటి అభివృద్ధి జ‌రిగిన న‌గ‌రాలు చాలా త‌క్కువ సంఖ్య లో ఉన్నాయి.
ప‌ర్య‌వ‌సానం గా, మౌలిక స‌దుపాయాలు పెరుగుతున్న జ‌నాభా కు అనుగుణం గా అభివృద్ధి కి నోచుకోలేదు.
రహదారులు చిన్నవిగా మరియు సందులు ఇరుకుగా ఉండి, మురుగునీటి పారుదల మార్గాలు మధ్యలో కారుతూ ఉండిపోతే, మరి ఎవరైనా ఈ సంగతి ని గురించి ప్రస్తావించినప్పుడు కొన్ని తాత్కాలిక పనులు జరిగేవి.
కానీ ఆ పని తాలూకు పూర్తి దిద్దుబాటు వాయిదా పడేది.
సోద‌రీమ‌ణులు మ‌రియు సోద‌రులారా,
ఈ విధ‌మైన‌టువంటి తాత్కాలిక స‌ర్దుబాట్ల కు భిన్నం గా శాశ్వ‌త ప‌రిష్కార మార్గాన్ని మా ప్ర‌భుత్వం ఎంచుకొంది.
ఈ ఆలోచ‌న తో మేము ఒక వంద స్మార్ట్ సిటీల ను తీర్చిదిద్దే ఉద్య‌మాన్ని ఆరంభించాము.
వాటి లో సోలాపుర్ కూడా ఒక‌టి గా ఉంది.
ఈ న‌గ‌రాల లో నివసించే వారి యొక్క అభిప్రాయాన్ని తీసుకొని, దానికి కేంద్ర ప్ర‌భుత్వ అభిప్రాయాన్ని జోడించి, అటు త‌రువాత ప్ర‌జ‌ల ను కూడా క‌లుపుకొని వెళ్ళే క‌ష్ట‌మైన ప‌ని ని చేప‌ట్టి మేము ఈ న‌గ‌రాల లో అధునాత‌నమైన మౌలిక స‌దుపాయాల‌ ను మ‌రియు సౌక‌ర్యాల ను స‌మ‌కూర్చే బాధ్యత ను స్వీక‌రించాము.
ఈ దిశ గా మేము చేస్తున్న‌టువంటి ప్ర‌య‌త్నాల‌ ను గురించి ప్ర‌పంచం చ‌ర్చిస్తోంది.
ఇటీవ‌ల ఒక అంత‌ర్జాతీయ సంస్థ వెలువ‌రించిన నివేదిక ప్ర‌కారం రానున్న ద‌శాబ్దాల లో అత్యంత వేగ‌వంతం గా వృద్ధి చెందుతున్న ప‌ది న‌గ‌రాలు అన్నీ భార‌త‌దేశం నుండే ఉండ‌బోతున్నాయి.
ఇది భార‌త‌దేశం లోని ఏ వ్య‌క్తికి అయినా గ‌ర్వ‌కార‌క‌మైన విష‌యం.
ఇందులో..
భార‌త‌దేశం ఎంత ముందుకు పోతుందో అనే దానికి ఒక సంకేతం ఉంది.
సోద‌రీమ‌ణులు మ‌రియు సోద‌రులారా,
ఇది ప్ర‌పంచాని కి కనపడుతోంది; కానీ, ఈ దేశం లోని కొద్ది మంది రాజ‌కీయాలు మిన‌హా మ‌రి దేనినీ చూడ‌లేక‌పోతున్నారు.
వీళ్ళు- ఎవ‌రి పాల‌న‌ లో అయితే మ‌న న‌గ‌రాల ప‌రిస్థితులు క్షీణించాయో- ఆ కోవ‌ కు చెందిన వ్య‌క్తులు.
ఈ రోజున ఈ వ్య‌క్తులే ‘‘స్మార్ట్ సిటీ’’ మిశ‌న్ ను గేలి చేసే ప్ర‌య‌త్నం లో ఏ అవ‌కాశాన్నీ వదలివేయడం లేదు.
మిత్రులారా,
ఈ ఉద్య‌మం ఈ దేశం యొక్క చ‌రిత్ర లో ప‌ట్ట‌ణీక‌ర‌ణ కు నూత‌న ప్ర‌మాణాల ను సంత‌రించ‌డం లో ఒక ప్ర‌యాస గా వుంది.
ఇది న‌గ‌రం లోని ప్ర‌తి సౌక‌ర్యాన్ని ఏకీక‌రించేట‌టువంటి ఒక ప్ర‌య‌త్నం గా కూడా వుంది.
ఇది సామాన్య మాన‌వుడు ఎదుర్కొనే స‌మ‌స్య‌ల‌ ను త‌రిమి కొట్టేందుకు చిత్త‌శుద్ధి తో చేస్తున్నటువంటి కృషి.
గ‌డ‌చిన మూడు సంవ‌త్స‌రాల కాలం లో ఈ మిశ‌న్ లో భాగం గా రమార‌మి రెండు ల‌క్ష‌ల కోట్ల రూపాయ‌ల విలువైన ప‌థ‌కాల‌ కు రూప‌క‌ల్ప‌న చేయ‌డం జ‌రిగింది.
ఈ ప్ర‌ణాళిక లో భాగం గా ఒక ల‌క్ష కోట్ల‌ రూపాయ‌ల విలువైన ప‌థ‌కాల‌ ను శ‌ర వేగం గా పూర్తి చేసేందుకు ప‌నుల ను ఇప్ప‌టికే మొద‌లు పెట్ట‌డ‌మైంది.
ఈ ద‌శ లో, సోలాపుర్ ‘‘స్మార్ట్ సిటీ’’ మిశ‌న్ కు సంధాన‌మైన అనేక ప‌థ‌కాల‌ కు పునాది రాళ్ళ‌ ను నేడు వేయ‌డ‌మైంది.
వీటి లో నీటి ప‌థ‌కాలు మ‌రియు మురుగునీటి పారుద‌ల‌ కు సంబంధించిన ప‌థ‌కాలు కూడా ఉన్నాయి.
మిత్రులారా,
స్మార్ట్ సిటీల కు తోడు, ఈ దేశం లోని ఇత‌ర న‌గ‌రాల లో ‘‘అమృత్ మిశ‌న్’’ (AMRUT mission)లో భాగం గా క‌నీస సౌక‌ర్యాల ను అభివృద్ధి ప‌ర‌చ‌డం జ‌రుగుతోంది.
60,000 కోట్ల రూపాయ‌ల విలువైన ప‌థ‌కాల తాలూకు ప‌నులు పురోగ‌మిస్తున్నాయి.
ఇక్క‌డ సోలాపుర్ లో ‘‘అమృత్ మిశ‌న్’’లో భాగం గా నీరు, ఇంకా మురుగునీటి పారుద‌ల మార్గాల‌ కు చెందిన అనేక ప‌థ‌కాల శంకు స్థాప‌న లు జ‌రిగాయి.
ఈ ప‌థ‌కాల‌న్నీ పూర్తి అయిన నాడు అనేక ప్రాంతాల లో నీరు కారిపోవ‌డానికి సంబంధించిన స‌మ‌స్య‌ లు ప‌రిష్కారమవుతాయి.
త్రాగునీటి స‌ర‌ఫ‌రా కు ఉద్దేశించిన ఉజనీ ఆన‌క‌ట్ట ప‌థ‌కం పూర్తయిందంటే గ‌నుక న‌గ‌రం యొక్క నీటి స‌మ‌స్య చాలా వ‌ర‌కు త‌గ్గిపోతుంది.
మిత్రులారా,
మౌలిక స‌దుపాయాల క‌ల్ప‌న‌ కు తోడు మా ప్ర‌భుత‌్వం పేద‌ల మ‌రియు ఆశ్ర‌యం లేని వ‌ర్గాల వారి శ్రేయం కోసం కృషి చేస్తోంది.
ఒక ప‌క్క మిరుమిట్లు గొలిపే సొసైటీ లు రూపుదాల్చుతుండ‌గా, మ‌రో ప‌క్క మురికివాడ‌లు విస్త‌రిస్తున్నాయ‌న్న సంగ‌తి ప్ర‌తి ఒక్క పౌరుడికీ అనుభ‌వం లోకి వ‌చ్చిన విష‌య‌మే.
ఇక్క‌డ వ్య‌వ‌స్థ ఎలా ఉంది అంటే ఎవ‌రైతే ఇళ్ళ‌ను నిర్మిస్తారో, ఎవ‌రైతే కార్ఖానాల‌ ను న‌డిపిస్తారో, ఎవ‌రైతే ఈ ప‌నుల వెనుక చోద‌క శ‌క్తి గా ఉన్నారో వారు మురికి వాడ‌ల‌ లో జీవించ‌క త‌ప్ప‌ని ప‌రిస్థితులు నెల‌కొన్నాయి.
ఈ ప‌రిస్థితుల‌ ను మార్చ‌డం కోసం అట‌ల్ గారు కృషి చేశారు.
న‌గ‌రం లో నివ‌సిస్తున్న పేద ప్ర‌జ‌ల కోసం గృహాల‌ ను నిర్మించాల‌ని ఆయన ఒక ఉద్య‌మాన్ని న‌డిపారు.
ఇందు లో భాగం గా 2000వ సంవ‌త్స‌రం లో ఇక్క‌డ సోలాపుర్ లో శ్రామిక శ‌క్తి యొక్క జీవ‌న ప‌రిస్థితుల ను ఉద్ధ‌రించే ప్ర‌య‌త్నం జ‌రిగింది.
దాదాపు గా 10,000 శ్రామిక కుటుంబాలు ఒక స‌హ‌కార సంఘాన్ని నిర్మించ‌డం కోసం అట‌ల్ గారి ప్ర‌భుత్వాని కి ఒక ప్ర‌తిపాద‌న ను పంపించాయి.
మ‌రి 5-6 సంవ‌త్స‌రాల లోప‌ల వారు వారి యొక్క ఇళ్ళ తాళం చెవుల‌ ను అందుకొన్నారు.
అట‌ల్ గారు 18 సంవ‌త్స‌రాల క్రితం మొద‌లు పెట్టి నెర‌వేర్చిన కార్యాన్ని విస్త‌రించేందుకు ఒక అవ‌కాశం మా ప్ర‌భుత్వాని కి ద‌క్కింద‌ని ప్ర‌క‌టించేందుకు నేను ఎంతో సంతోషిస్తున్నాను.
ప్ర‌స్తుతం పేద‌ల కోసం మ‌రియు శ్రామికుల కోసం 30,000 గృహాల నిర్మాణాని కి పునాది రాయిని వేయ‌డ‌మైంది.
ఈ ప‌థ‌కం తాలూకు లబ్దిదారుల లో కార్ఖానాల లో ప‌ని చేసే వారు, రిక్షా కార్మికులు, ఆటోల ను తిప్పే వారు, త‌దిత‌రులు ఉన్నారు.
త్వ‌ర‌లోనే మీ ఇంటి తాళం చెవులు మీ చేతుల‌ లో ఉంటాయ‌ని మీకు నేను హామీ ని ఇస్తున్నాను.
సోద‌రీమ‌ణులు మ‌రియు సోద‌రులారా,
గ‌డ‌చిన నాలుగున్న‌ర సంవ‌త్స‌రాల కాలం లో ‘‘ప్ర‌ధాన మంత్రి ఆవాస్ యోజ‌న’’ ద్వారా ల‌క్ష‌లాది పేద కుటుంబాల జీవ‌న ప‌రిస్థితులు మెరుగుప‌డ్డ కార‌ణం గా మీకు నేను ఈ విధ‌మైన హామీ ని ఇవ్వ‌గ‌లుగుతున్నాను.
ఇళ్ళ నిర్మాణం గ‌తం లో ఏ విధంగా ఉండింది, మ‌రి ఇప్పుడు ఆ ప్ర‌క్రియ ఎలా ఉంది అనే విష‌యం లో తేడా ను గురించి మీకు ఒక ఉదాహ‌ర‌ణ ను నేను ఇవ్వ‌ద‌ల‌చాను.
మిత్రులారా,
2004వ సంవ‌త్స‌రం మొద‌లుకొని 2014వ సంవ‌త్స‌రం మ‌ధ్య కాలం లో ఒక ‘‘రిమోట్-కంట్రోల్’’తో న‌డచిన ప్ర‌భుత్వం అధికారం లో ఉండింది.
2004 నుండి 2014 వ‌ర‌కు ప‌ది సంవ‌త్స‌రాల వ్య‌వ‌ధి లో న‌గ‌రాల లో అధ్వాన స్థితిగ‌తుల లో మ‌నుగ‌డ సాగించిన వారి కోసం 13,00,000 గృహాల‌ ను నిర్మించాల‌న్న నిర్ణ‌యం కాగితం మీదే ఉండిపోయింది.
వాటిలో 8 ల‌క్ష‌ల ఇళ్ళు మాత్రమే పూర్తి అయ్యాయి.
ఈ లెక్క‌న ఒక సంవ‌త్స‌రాని కి 80,000 ఇళ్ళు ముగిశాయి.
మ‌రోవైపు మోదీ యొక్క‌ ప్ర‌భుత్వం ఒక్క సోలాపుర్ లోనే 30,000 గృహాల‌ ను నిర్మించింది.
వారు యావ‌త్తు దేశం లో ఒక పూర్తి సంవ‌త్స‌రం లో 80,000 గృహాల‌ ను నిర్మించ‌గ‌లిగారు.
కాగా, గ‌డ‌చిన నాలుగున్న‌రేళ్ళ బిజెపి పాలన లో మేము 70,00,000 గృహాల‌ ను నిర్మించాము.
మేము నాలుగు సంవ‌త్స‌రాల లో 14,00,000 ఇళ్ళ యొక్క నిర్మాణాన్ని ముగించి, వాటిని సిద్ధం చేశాము.
వారు ఈ ప‌ని ని 10 సంవ‌త్స‌రాల‌ కాలం లో చేయ‌లేక‌పోయారు.
పైపెచ్చు, ప‌నులు జ‌రుగుతూ ఉన్న‌టువంటి వేగాన్ని ప‌రిశీలిస్తే 38 ల‌క్ష‌ల ఇళ్ళ నిర్మాణం స‌మీప భ‌విష్య‌త్తులో పూర్తి కానుంది.
ఇప్పుడు వారి యొక్క ప‌ది సంవ‌త్స‌రాల రికార్డు తో మ‌రి మా యొక్క నాలుగున్న‌రేళ్ళ రికార్డు ను పోల్చండి.
ఎంతో భేదం కాన‌వ‌స్తుంది.
మేమే గ‌నుక వారి మాదిరి వేగం తో ప‌ని చేసి వుండివుంటే రాబోయే మూడు త‌రాల త‌రువాత కూడా ఇళ్ళ నిర్మాణం పూర్తి అయ్యేదీ లేనిదీ మేము చెప్ప‌లేక‌పోయేవాళ్ళము.
ఈ తేడా యే వారికి పేద‌లంటే ఎంతటి ఆందోళ‌న‌ ఉన్నదో సూచిస్తోంది.
మిత్రులారా,
మా ప్ర‌భుత్వం పేద‌ల ను గురించి ఆలోచించ‌డ‌మే కాక మ‌ధ్య‌త‌ర‌గ‌తి ప్ర‌జ‌ల ను గురించి కూడా ఆలోచిస్తోంది.
మ‌రి ఇందుకోసం ప‌నుల అమ‌లు యొక్క పాత తీరు తెన్నుల లో బోలెడు మార్పుల‌ ను తీసుకు రావడమైంది.
సోద‌రీమ‌ణులు మ‌రియు సోద‌రులారా,
స‌మాజం లో కింది స్థాయి కి చెందిన వారి కోసం, అలాగే సంవ‌త్స‌రాని కి 18 ల‌క్ష‌ల వ‌ర‌కు ఆర్జిస్తున్న మ‌ధ్య‌త‌ర‌గ‌తి కుటుంబాల కోసం మేము ఒక ప‌థ‌కాన్ని తీసుకు వ‌చ్చాము.
ఈ ప‌థ‌కం లో ల‌బ్దిదారు కు 20 సంవ‌త్స‌రాల‌ పాటు గృహ రుణం పై సుమారుగా 6 ల‌క్ష‌ల రూపాయ‌లు ఆదా కావడం ఖాయం.
ఇలా ఆదా అయిన 6 ల‌క్ష‌ల రూపాయ‌ల‌ ను ఓ మధ్యతరగతి కుటుంబం తమ పిల్ల‌ల విద్య కు మ‌రియు సంక్షేమాని కి ఉప‌యోగించుకోవ‌చ్చును.
జీవించ‌డం లో స‌ర‌ళ‌త్వం అంటే ఇదీ.
ఇదే ‘‘స‌బ్‌కా సాథ్ మరియు స‌బ్‌కా వికాస్‌’’.
సోద‌రీమ‌ణులు మ‌రియు సోద‌రులారా,
ఇక్కడకు వచ్చిన శ్రామిక స‌ముదాయాని కి చెందిన మిత్రులకు నేను మరొక్క విషయాన్ని కూడా చెప్పదలచుకొన్నాను.
అది ఏమిటంటే మీ ఇళ్ళ‌యితే నిర్మాణమవుతాయనుకోండి.
దీనికి తోడు, ని మీకు నేను భ‌రోసా ను ఇవ్వ‌ద‌ల‌చాను.
దీనితో పాటు మీ అందరి కోసం బీమా, ఇంకా పెన్ష‌న్‌ వంటి ఉత్తమమైన ప‌థకాల ను ప్రభుత్వం నడుపుతోంది.
అట‌ల్ పెన్ష‌న్ యోజ‌న లో భాగం గా మీ అందరికీ అతి త‌క్కువ ప్రీమియ‌మ్ తో ఒక వేయి రూపాయల నుండి అయిదు వేల రూపాయల వరకు ఉండేటటువంటి పెన్షను హక్కు ను క‌ల్పించ‌డం జ‌రుగుతోంది.
ఒక‌టిన్న‌ర కోట్ల మంది కి పైగా శ్రామికుల ను ఈ ప‌థ‌కం తో ముడివేయ‌డం జ‌రిగింది; వారిలో 11 ల‌క్ష‌ల మంది మ‌హారాష్ట్ర కు చెందిన వారు ఉన్నారు.
రోజు కు కేవ‌లం 90 పైస‌ల కు ‘‘ప్ర‌ధాన మంత్రి జీవ‌న జ్యోతి యోజ‌న’’ అందుబాటు లో ఉంది.
ఒక్క రూపాయి అయినా కాదు.
కనీసం చాయ్ కూడా ఇంత‌ క‌న్నా ఖరీదు ఎక్కువ గానే వుంటుంది.
ఈ ‘చాయ్-వాలా’కు ఈ విష‌యం తెలుసు.
మ‌రి ‘‘ప్ర‌ధాన మంత్రి సుర‌క్ష బీమా యోజ‌న’’ తాలూకు ప్రీమియ‌మ్ ప్ర‌తి ఒక్క నెల‌ కు ఒక రూపాయి గా ఉంది.
ఇవి ప్రస్తుతం కొన‌సాగుతున్న‌టువంటి రెండు అతి ముఖ్య‌మైన ప‌థ‌కాలు.
ఈ రెండు ప‌థ‌కాల తో 2 ల‌క్ష‌ల రూపాయ‌ల విలువైన బీమా ను పేద‌ల‌ కు క‌ల్పించ‌డ‌మైంది.
ఈ దేశం లో 21 కోట్ల మంది ఈ ప‌థ‌కం లో చేరారు.
ఇందులో ఒక‌టిన్న‌ర కోట్ల‌ కు పైగా ప్ర‌జ‌లు మ‌హారాష్ట్ర నుండే చేరారు.
ఈ ప‌థ‌కం కార‌ణం గా వారికి అవ‌స‌ర‌మైన‌ప్పుడు 3,000 కోట్ల రూపాయ‌ల‌ కు పైగా లబ్ది చేకూరింది.
మోదీ పేద ప్ర‌జ‌ల కు 3,000 కోట్ల రూపాయ‌లు ఇస్తున్నాడ‌ని ప్ర‌క‌టించి ఉంటే గ‌నుక అది జాతీయ ప్ర‌సార మాధ్య‌మాల‌ లో ప‌తాక శీర్షిక‌ల‌ లో చోటు ను సంపాదించుకొనేది.
ప్ర‌చార ఆర్భాటం ఏదీ లేకుండా 3,000 కోట్ల రూపాయ‌లు పేద‌ల బ్యాంకు ఖాతాల లోకి చేరాయి.
ఈ రోజు న క‌ష్టాల ను తగ్గించ‌డ‌మైంది.
మ‌రి ప్ర‌భుత్వం ప్ర‌జ‌ల ను ఆదుకొంది.
అప్పుడు మాత్ర‌మే స‌రైన పురోగ‌తి సాధ్య‌మ‌వుతుంది.
ఇది స‌రయినటువంటి ఉద్దేశ్యాల‌ తో కూడిన సజీవ రుజువు గా ఉంది.
మిత్రులారా,
మీ యొక్క ప్ర‌భుత్వం ఈ ప‌నుల్నింటినీ చేయ‌గ‌లుగుతోంది.
మ‌రి దీనంత‌టికీ వెనుక ఒక పెద్ద కార‌ణం ఉంది.
ఇదంతా ఎలా సాధ్య‌ప‌డుతోందో మీకు తెలుసా ?
ఆ విష‌యాన్ని మీరు చెప్ప‌గ‌లుగుతారా ?
అంత డ‌బ్బు ను ఏ విధం గా ఖ‌ర్చు పెడుతున్నారు ?
మేము అన్ని ప‌థ‌కాల‌ ను ఎలాగ అమ‌లు ప‌ర‌చ‌గ‌లుగుతున్నాము ?
ఇది మోదీ వ‌ల్ల అవ‌లేదు.
ఇది అవినీతి కి అడ్డుక‌ట్ట వేయ‌డం వ‌ల్ల జ‌రిగింది.
కాబ‌ట్టి, ప్ర‌తి ఒక్క పైసా ను స‌రి అయిన కార‌ణం కోసం వినియోగించ‌డం జ‌రుగుతోంది.
మ‌రి పేద‌లు వారి యొక్క అధికారాల‌ ను పొందుతున్నారు.
క‌మిశ‌న్ ఏజెంట్ లకు వ్య‌తిరేకం గా ఒక ప్ర‌చార ఉద్య‌మాన్ని చేప‌ట్టిన కార‌ణం గా ఇది సాధ్య‌ప‌డింది.
నేను ప‌ల్లెల‌ లో, న‌గ‌రాల లో ప‌రిశుభ్ర‌త కై ప‌ని చేస్తూ ఉండగా ప్ర‌భుత్వాన్ని శుభ్ర‌ప‌ర‌చే దిశ గా కూడా ప‌ని చేశాను.
ఢిల్లీ లో రాజ‌కీయ వీధుల నుండి దూర ప్రాంతాల పల్లెల లోని నిత్యావ‌స‌ర సరుకుల దుకాణాల వ‌ర‌కు కూడా ఈ ‘కాపలాదారు’ (చౌకీదార్) ద‌ళారుల‌ కు వ్య‌తిరేకం గా పోరాడాడు.
త‌త్ఫ‌లితం గా- రాజ‌కీయ అధికారం వంశ పారంప‌ర్య‌మ‌ని భావించిన వారు, అటువంటి పెద్ద త‌ల‌కాయ‌ లు- నేడు చ‌ట్టం ద్వారా ప్ర‌శ్నించ‌బ‌డుతున్నారు.
వారు ప‌న్ను ఎగ‌వేత మొద‌లుకొని అవినీతి వ‌ర‌కు ప్ర‌తి దానికి స‌మాధానాన్ని ఇవ్వ‌వ‌ల‌సిన ప‌రిస్థితి ఉంది.
వారు ఇప్పుడు భ‌య‌ప‌డుతున్నారు.
సోద‌రీమ‌ణులు మ‌రియు సోద‌రులారా,
ఇదివరకటి ప్ర‌భుత్వం ఈ ద‌ళారుల‌ ను వ్య‌వ‌స్థ లో ఒక భాగం గా చేయ‌డం మాత్ర‌మే కాదు దేశం యొక్క భ‌ద్ర‌త ను బెద‌రించ‌డం లో కూడా ఒక పాత్ర ను పోషించింది.
నిన్న‌టి వార్తా ప‌త్రిక‌ల లో నేను ఒక వార్త‌ ను చ‌దివాను..
హెలీకాప్టర్ కుంభ‌కోణం లో ప్ర‌మేయం ఉన్న‌వారి ని ఎవ‌రికోస‌మైతే అన్వేషిస్తోందో, ఆ ప‌ని కి ఒడిగ‌ట్టిన వారి లో ఒక‌రిని గుర్తించి విదేశాల నుండి భార‌త‌దేశాని కి తీసుకు వ‌స్తున్నారన్న వార్త అది.
అత‌డు జైలు లో ఉన్నాడు.
ఆశ్చర్యజనకమైనటువంటి కొన్ని వాస్త‌వాల‌ ను ఆయ‌న వెల్ల‌డించాడు.
ఆయ‌న చాప‌ర్ స్కామ్ నిందితుల లో ఒక‌రు మాత్ర‌మే కాదు యుద్ధ విమానాల ఒప్పందం లోనూ భూమిక కలిగివున్నటువంటి వ్యక్తి.
ప్ర‌సార మాధ్య‌మాల లో వ‌చ్చిన క‌థ‌నాల‌ ను బ‌ట్టి ఈ మిశెల్ ‘మామ’ ఏదో ఒక కంపెనీ తాలూకు యుద్ధ విమానం కోసం పైర‌వీ చేయ సాగాడట.
ఈ మిశెల్ ‘మామ’ తో ఉన్న సంబంధం ఏమిటో కాంగ్రెస్ నాయ‌కులు జవాబు చెప్ప‌వ‌ల‌సిన స‌మ‌యం ఇప్పుడు ఆస‌న్న‌మైంది.
వారు దీనికి స‌మాధానం చెప్పాలా, వ‌ద్దా ?
‘చౌకీదార్’ త‌న ప‌ని ని చేయాలా, వ‌ద్దా ?
అత‌డి కి మీ ఆశీర్వాదాలు ఉన్నాయా ?
మీ ఆశీర్వాదాల తో ‘చౌకీదార్’ ఇటువంటి పెద్ద త‌ల‌కాయ‌ల‌ తో పోరాడ గ‌లుగుతాడు.
ఈ మిశెల్ ‘మామ’ వ్యవహారం కార‌ణం గానే ఆ కాలం నాడు జరిగిన లావాదేవీలు స్తంభించి పోలేదు కదా.
మిత్రులారా,
ఈ ప్ర‌శ్న‌ల న్నింటికీ స‌మాధానాల‌ కోసం దర్యాప్తు సంస్థయితే వెదకుతోంది.
మ‌రి దేశ ప్ర‌జ‌లు కూడా జవాబు అడుగుతోంది.
ఈ డీల‌ర్ల సానుభూతిప‌రులు జాతీయ భ‌ద్ర‌త విష‌యం లో ప‌డిన రాజీల‌ కు జ‌వాబు ను ఇవ్వాల్సిందే.
ఈ మ‌ధ్య‌వ‌ర్తుల స్నేహితులు- ఎవ‌రైతే ‘చౌకీదార్’ను భ‌య‌పెట్టే ప్ర‌య‌త్నం చేస్తున్నారో- వారు మోదీ ని గురించి ఎరుగ‌రు.
మ‌రి వారు ఆశ్చ‌ర్య‌పోతార‌ని నాకు తెలుసు.
ఎందుకంటే, ఒక ‘చౌకీదార్’ నిద్ర‌పోడు.
చీక‌టి గా ఉన్న‌ప్ప‌టికి కూడాను దొంగ‌ల‌ ను అత‌డు ఎప్ప‌టి కీ ప‌ట్టుకోగ‌లుగుతాడు.
సోద‌రీమ‌ణులు మ‌రియు సోద‌రులారా,
ఈ ‘చౌకీదార్’ బ‌లం వెనుక ఉన్న‌ది ఏమిటి ?
అది ఏమిటంటారు ?
అది మీ యొక్క ఆశీర్వాదాలు.
మీకు నేను భ‌రోసా ఇస్తున్నాను.
వారు..
న‌న్ను అవ‌మానాల‌ కు గురిచేసిన‌ప్ప‌టి కీ, అబ‌ద్ధాల‌ ను వ్యాప్తి లోకి తెచ్చేందుకు ప్ర‌య‌త్నించిన‌ప్ప‌టి కీ ఈ చౌకీదార్ వారికి వ్య‌తిరేకం గా త‌న ప‌రిశుభ్ర‌త ఉద్య‌మాన్ని ఆపివేయ‌బోడు.
‘న్యూ ఇండియా’ యొక్క వ్య‌వ‌స్థ ఇటువంటి వ్య‌వ‌హ‌ర్త‌ల కు చోటు లేనిదై ఉండాలి.
ఈ హామీ తో అభివృద్ధి ప‌థ‌కాల‌న్నింటికి గాను నేను మీ అందరికీ అనేకానేక శుభాకాంక్షలతో పాటు అభినందనలను కూడా తెలియజేస్తున్నాను.
అనేకానేక ధ‌న్య‌వాదాలు.
***************
