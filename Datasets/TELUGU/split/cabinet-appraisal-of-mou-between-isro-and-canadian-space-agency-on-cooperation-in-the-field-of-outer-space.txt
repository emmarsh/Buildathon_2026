అంత‌రిక్ష రంగంలో స‌హ‌కారానికి ఐఎస్ఆర్ఒ (ఇస్రో) మ‌రియు కెన‌డియ‌న్ స్పేస్ ఏజెన్సీ (సి ఎస్ ఎ) కు మ‌ధ్య ఒక అవగాహన ఒప్పంద పత్రం (ఎమ్ ఒ యు) కుదిరిన సంగతిని మంత్రి మండ‌లి దృష్టికి తీసుకువచ్చారు.
ప్ర‌ధాన మంత్రి శ్రీ న‌రేంద్ర మోదీ ఈ రోజు జ‌రిగిన కేంద్ర మంత్రివ‌ర్గ స‌మావేశానికి అధ్య‌క్ష‌త వ‌హించారు.
అంత‌రిక్ష రంగంలో స‌హ‌కారం కోసం అంత‌రిక్ష విభాగం/భార‌తీయ అంత‌రిక్ష ప‌రిశోధ‌న సంస్థ (డిఒఎస్/ఇస్రో)కు, కెనడియన్ స్పేస్ ఏజెన్సీకి మధ్య 2015, ఏప్రిల్ 15న కెన‌డా లోని ఒటావాలో ఎమ్ ఒ యు పై సంత‌కాలు జ‌రిగాయి.
ఇస్రో మ‌రియు సి ఎస్ ఎ ల స‌భ్యుల‌తో ఒక సంయుక్త బృందాన్ని ఏర్పాటుచేసేందుకు ఎమ్ ఒ యు తోడ్ప‌డ‌నుంది.
స‌హ‌కారం అందించుకోద‌గిన ప్రాజెక్టుల‌ను నిర్వ‌చించ‌డంతో పాటు వాటిని ప‌రీక్షించ‌డం ఒక కాలావ‌ధిని ఖ‌రారు చేయ‌డంతో స‌హా కార్యాచ‌ర‌ణపై ఈ బృందం క‌స‌ర‌త్తు చేస్తుంది.
అంత‌రిక్ష, సాంకేతిక విజ్ఞానాల‌ను శాంతియుత ప్ర‌యోజ‌నాల కోసం ఉప‌యోగించుకోవ‌డానికి సంబంధించి వివిధ ప‌రిశోధ‌న‌లు చేప‌ట్టేందుకు అవ‌కాశాల‌ను కూడా అందిస్తుంది.
పూర్వ రంగం :
శాటిలైట్ ట్రాకింగ్ నెట్‌వ‌ర్క్ ఆప‌రేష‌న్స్‌ రంగంలోను అల్ట్రా ఇమేజింగ్ టెలిస్కోప్ (యు వి ఐ టి) డిటెక్ట‌ర్ స‌బ్ సిస్ట‌మ్ రంగంలోను చేప‌ట్టిన రెండు కార్య‌క్ర‌మాల స‌హాయంతో అంత‌రిక్ష స‌హ‌కారాన్ని విజ‌య‌వంతంగా కొన‌సాగిస్తున్నారు.
క్ర‌మానుగ‌తంగా 2003 డిసెంబ‌ర్ మ‌రియు 2004 జూన్ ల‌లో ప్రారంభించిన ఈ కార్యక్రమాల ఉద్దేశం ఆస్ట్రోశాట్ మిష‌న్ కు తోడ్ప‌డ‌డం.
అంత‌రిక్షాన్ని శాంతియుత ప్ర‌యోజ‌నాల కోసం, శాస్త్ర సంబంధ, సాంకేతిక విజ్ఞాన సంబంధ పురోగ‌తి కోసం ఉప‌యోగించ‌డంలో భ‌విష్య‌త్తులో మ‌రెన్ని విధాలుగా స‌హ‌క‌రించుకోవ‌చ్చు అనే విష‌యంతో పాటు ఇరు దేశాలలోను ప్రభుత్వ, పారిశ్రామిక రంగ, విద్యా రంగాలలో సంబంధాల‌ను ప‌టిష్టం చేసుకోవడం కోసం దీనిని లక్షించారు.
