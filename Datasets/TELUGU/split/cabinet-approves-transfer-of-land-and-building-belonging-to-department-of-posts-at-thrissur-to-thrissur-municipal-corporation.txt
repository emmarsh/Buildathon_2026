కేరళ లోని తృశ్శూర్ (త్రిచూర్)లో తపాలా విభాగానికి చెందిన 16.5 సెంట్ల భూమిని మరియు భవనాన్ని ప్రజా ప్రయోజనార్థం పట్టాలం రహదారి విస్తరణ పనుల కోసమని తృశ్శూర్ నగరపాలక సంస్థకు- భూమి మార్పిడికి బదులుగా భూమి అనే నియమాన్ని అనుసరించి- బదలాయించేందుకు ప్రధాన మంత్రి శ్రీ నరేంద్ర మోదీ అధ్యక్షతన సమావేశమైన కేంద్ర మంత్రివర్గం ఆమోదం తెలిపింది.
ప్రస్తుత తృశ్శూర్ సెంట్రల్ పోస్టాఫీసు నుండి సుమారు 200 మీటర్ల దూరంలో ఉన్న 16.5 సెంట్ల భూమికి సమానమైన విస్తీర్ణం కలిగిన భూమిని తపాలా విభాగం పొందనుంది.
తృశ్శూర్ నగరపాలక సంస్థ 3500 చదరపు అడుగుల బిల్టప్ ఏరియాతో కూడి ఉండే ఒక తపాలా కార్యాలయాన్ని కూడా నిర్మిస్తుంది.
ఈ కార్యాలయ భవనాన్ని- తపాలా విభాగం నిర్దేశాల ప్రకారమే- ఒక ప్రహరీ గోడ, రెండు గేట్లతో సహా సొంత ఖర్చుతో నిర్మించనున్నారు.
ఇప్పుడు ఉన్న పట్టాలం రహదారిని విస్తరించినట్లయితే ప్రమాదాలకు తావు లేకుండా ట్రాఫిక్ సాగుతుందని, ఆ ప్రాంత ప్రజలకు ప్రయోజనకరంగా ఉండగలదని తృశ్శూర్ నగరపాలక సంస్థే ప్రతిపాదించింది.
పరిశీలనలో ఉన్న ఈ ప్రతిపాదన ప్రస్తుత తృశ్శూర్ సెంట్రల్ పోస్టాఫీసు ఎదురుగా ఉన్న పట్టాలం రహదారి గుండా ఎటువంటి ట్రాఫిక్ ప్రతిబంధకాలు లేకుండా, స్వల్ప సమయంలో ప్రయాణించగలిగేందుకు ఆ ప్రాంత ప్రజానీకానికి సహాయకారి కాగలదు.
****
