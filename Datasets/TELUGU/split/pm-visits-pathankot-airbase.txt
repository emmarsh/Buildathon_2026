పంజాబ్ లోని పఠాన్ కోట్ ఎయిర్ బేస్ ను ప్రధాని శ్రీ నరేంద్ర మోదీ సందర్శించారు.
ఇటీవలే ఈ ఎయిర్ బేస్ వద్ద ఉగ్రవాదులు దాడి చేసిన విషయం తెలిసిందే.
ఈ సందర్భంగా ఉగ్రవాదుల దాడిని తిప్పికొట్టిన విధానాన్ని, ఉగ్రవాదుల ఏరివేతకు చేపట్టిన ఆపరేషన్ వివరాలను రక్షణ దళాలకు చెందిన సీనియర్ అధికారులు ప్రధానికి వివరించారు.
ఎయిర్ బేస్ లోని సంబంధిత ప్రాంతాలను ప్రధాని పరిశీలించారు.
సరిహద్దు ప్రాంతాన్ని ఏరియల్ సర్వే ద్వారా వీక్షించారు.
ఈ కార్యక్రమంలో ప్రధానితోపాటు జాతీయ భద్రతా సలహాదారు శ్రీ అజిత్ దోవల్, పదాతి, వైమానిక దళాల అధిపతులతోపాటు ఎన్ ఎస్ జి, బిఎస్ ఎఫ్ అధిపతులు పాల్గొన్నారు.
