గౌరవనీయులైన అధ్యక్షులు దిల్మా రౌసెఫ్,
గౌరవనీయులైన ఛాన్స్‌లర్ అంజెలా మెర్కెల్,
గౌరవనీయులైన ప్రధాన మంత్రి షింజో అబే,
ప్రియమైన ప్రతినిధులారా..
మీ అందరినీ ఇక్కడకు ఆహ్వానించినందుకు ఆనందంగా ఉంది.
ఈ శనివారం ఉదయపు సమావేశానికి హాజరైనందుకు ధన్యవాదాలు, న్యూయార్క్ ఇప్పుడే చేరుకున్న జపాన్ ప్రధాని షింజో అబేకు ప్రత్యేక ధన్యవాదాలు.
ప్రపంచం దృష్టిని ఆకర్షించిన ఐక్యరాజ్యసమితి భద్రతా మండలిలో సంస్కరణ విషయంలో దశాబ్దాలుగా ఎలాంటి పురోగతి కనిపించటం లేదు.
మన నాలుగు దేశాలు (జీ-4) 2004లో ఒక్కటయ్యాం.
ప్రపంచం మననుంచి ఆశిస్తున్న శాంతి, శ్రేయస్సు, బహుళ పాక్షిక సంబంధాల విషయంలో..
ఒక్కటై పనిచేయాలని నిర్ణయించాం.
పదేళ్ల తర్వాత మళ్లీ జీ-4 దేశాల అధినేతలు సమావేశం కావటం ఆనందంగా ఉంది.
ఐక్యరాజ్యసమితి 70వ సర్వప్రతినిధి సభలో నా ప్రసంగంలో..
ఐక్యరాజ్యసమితి ప్రాథమికంగా ఏర్పడినప్పటికీ..
నేటికీ పరిస్థితుల్లో చాలా మార్పులు వచ్చాయి.
సభ్య దేశాల సంఖ్య నాలుగు రెట్లు పెరిగింది.
ప్రపంచ శాంతికి, భద్రతకు ఊహించని ప్రమాదం పొంచి ఉంది.
చాలా విషయాల్లో మన జీవితాలు ప్రపంచవ్యాప్తమయ్యాయి.
కానీ..
గుర్తింపుకోసం కొన్ని గ్రూపులు తప్పుడు మార్గాలు అనుసరిస్తున్నాయి.
ఈ సంఖ్య పెరుగుతూనే ఉంది.
మనం అధునాతన ప్రపంచంలో ఉన్నాం, కొత్త అభివృద్ధి విధానాలతో..
ప్రపంచ ఆర్థిక వ్యవస్థ పూర్తిగా మారిపోయింది.
దీని వల్ల సంపద అంతరంలోనూ..
స్పష్టమైన మార్పు కనిపిస్తోంది.
ఈ అంతరం మరింత పెరుగుతోంది.
పెరుగుతున్న జనాభా, పట్టణీకరణ, వలసలు కొత్త సమస్యలతో సవాలు విసురుతున్నాయి.
వాతావరణంలో మార్పులు, ఉగ్రవాదం మన సరికొత్త సమస్యలుగా మారాయి.
సైబర్, అంతరిక్ష సంబంధ విషయాల్లో విస్తృత‌మైన‌ అవకాశాలతోపాటు కొత్త సవాళ్లున్నాయి.
మనం స్థాపించుకున్న కొత్త సంస్థలు, కొత్త పద్థతులు, మేథో సంపత్తి ఇవన్నీ గత శతాబ్దానికే సరిపోతాయి.
ఇప్పుడున్న శతాబ్దంలో ఇవి సరిపోవు.
ముఖ్యంగా ఐక్యరాజ్యసమితి భద్రతా మండలి చాలా పాతదైపోయింది.
నిర్ణీత కాల వ్యవధిలో భద్రతా మండలిలో సంస్కరణలు తీసుకురావటం చాలా అత్యవసరం.
ఈ భద్రతా మండలిలో ప్రపంచంలోని పెద్ద ప్రజాస్వామ్యదేశాలను, ప్రపంచ ఆర్థిక వ్యవస్థను నడిపిస్తున్న దేశాలను భాగస్వామ్యం చేయాల్సిన అవసరం ఉంది.
అన్ని ప్రధాన ఖండాలకు ప్రాతినిధ్యం ఇవ్వాల్సిందే.
దీని వల్ల 21శతాబ్దంలో సమస్యలను పరిష్కరించటంలో..
సభ్యదేశాల బాధ్యత, విశ్వసనీయత, చట్టబద్ధత పెరుగుతుంది.
దశాబ్దాల తర్వాత ఇప్పుడు ఈ విషయంలో చలనాన్ని గమనించాం.
లేఖల ద్వారా చర్చలు జరపాలనే విషయంలో ఐక్యరాజ్యసమితి 69వ సర్వ ప్రతినిధి సభ క్రియాశీలకమైన ముందడుగు వేసింది.
69వ సర్వప్రతినిధి సభ అధ్యక్షుడు గౌరవనీయులైన సామ్ కుటేసా, రాయబారి కోర్ట్నీ రాట్రే తీసుకున్న చొరవ వల్లే ఇది సాధ్యమైంది.
ఏదేమైనా ఇది ముందడుగు మాత్రమే.
70వ సభలో ఈ ప్రయత్నం మరింత ముందుకు వెళ్లేలా మనం మరింత చొరవతీసుకోవాల్సిన‌ అవసరం ఉంది.
ఈ దిశగా మరింత మెరుగైన మార్పుకోసం ఈనాటి సమావేశం కీలకంగా మారుతుందని నేను భావిస్తున్నాను.
