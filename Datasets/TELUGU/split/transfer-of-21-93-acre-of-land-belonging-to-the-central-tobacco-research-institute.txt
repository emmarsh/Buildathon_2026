రాజమండ్రి లోని కేంద్రీయ పొగాకు పరిశోధన సంస్థ (సి టి ఆర్ ఐ) కు చెందిన 21.93 ఎకరాల భూమిని రాజమండ్రి లోనే వ్యవసాయ కళాశాల ఏర్పాటు కోసం 50 సంవత్సరాల కాలానికి హైదరాబాద్ లోని ఆచార్య ఎన్.జి.
రంగా వ్యవసాయ విశ్వవిద్యాలయానికి దీర్ఘ లీజు ప్రాతిపదికన బదిలీ చేసే ప్రతిపాదనకు మంత్రిమండలి ఆమోదముద్ర వేసింది.
ఈ రోజు జరిగిన కేంద్ర మంత్రివర్గ సమావేశానికి ప్రధాన మంత్రి శ్రీ నరేంద్ర మోదీ అధ్యక్షత వహించారు.
పూర్వ రంగం :
గోదావరి డెల్టాకు సంబంధించిన ఆధునిక వ్యవసాయ విజ్ఞానాన్ని సముపార్జించేందుకు వ్యవసాయ పట్టభద్రులకు శిక్షణ ఇవ్వడం కోసం ఆచార్య ఎన్.జి.
రంగా వ్యవసాయ విశ్వవిద్యాలయం తూర్పు గోదావరి జిల్లా లోని రాజమండ్రి లో ఒక కొత్త వ్యవసాయ కళాశాలను 2008-09 విద్యా సంవత్సరంలో నెలకొల్పింది.
ప్రస్తుతం ఈ వ్యవసాయ కళాశాల స్థానిక ఆర్ట్స్ అండ్ సైన్స్ కాలేజీ (ఎస్ కె వి టి కాలేజి) లో అద్దెకు తీసుకున్న భవనంలో నడుస్తున్నది.
భూమిని బదలాయించిన అనంతరం కాలేజీ తన సొంత శాశ్వత కేంపస్ ను అభివృద్ధి చేసుకోగలుగుతుంది.
రాజమండ్రిలో నూతన వ్యవసాయ కళాశాలను ఏర్పాటు చేనయడం గోదావరి డెల్టా లో వ్యవసాయిక విద్య, వ్యవసాయిక పరిశోధనలకు మెరుగులు దిద్దడంలో తప్పక ఎంతో కీలకమైన భూమికను నిర్వహించగలదు.
అంతే కాకుండా, ద ఇండియన్ కౌన్సిల్ ఆఫ్ అగ్రికల్చరల్ రిసర్చ్ (ఐ సి ఎ ఆర్) కు విద్యా పరిశోధన, విస్తరణ ల లక్ష్యాలను సాధించుకోవడంలో తోడ్పడగలదు కూడా.
***
