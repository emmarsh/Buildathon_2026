ప్రధాన మంత్రి శ్రీ నరేంద్ర మోదీ ని ఫిజీ ప్రధాని రియర్ అడ్మిరల్ (విశ్రాంత) శ్రీ జోసయ్యా వోరెక్ బేనీమారామా ఈ రోజు కలుసుకొన్నారు.
కేటగిరీ 5 గా వ్యవహరించే విన్ స్టన్ చక్రవాతం 2016 ఫిబ్రవరి 20 న ఫిజీపై విరుచుకుపడి ప్రాణనష్టం కలిగించినందుకు ప్రధాన మంత్రి తన సంతాపాన్ని వ్యక్తం చేశారు.
పునరావాస, పునర్ నిర్మాణ యత్నాలలో ఫిజీకి చేతనైనంత సహాయాన్ని చేయడానికి భారతదేశం సిద్ధంగా ఉందని ప్రధాన మంత్రి పేర్కొన్నారు.
చక్రవాతం సంభవించిన వెనువెంటనే ఒక మిలియన్ యు ఎస్ డాలర్ల సహాయాన్ని, ఇంకా 45 టన్నుల సహాయక వస్తు సామగ్రిని భారతదేశం అందజేసినందుకు ప్రధాన మంత్రికి ఫిజీ ప్రధాని బేనీమారామా ధన్యవాదాలు తెలిపారు.
పసిఫిక్ ఐలండ్ దేశాలన్నింటిలోను విపత్తు నిర్వహణ వేళలో అందించే సహకారాన్ని పటిష్టం చేయడానికి, ఇంకా..
ఈ ప్రాంతంలో స్పేస్ టెక్నాలజీ అప్లికేషన్స్ సెంటర్ ఏర్పాటుకు ప్రధాన మంత్రి తాను 2015 ఆగస్టు నెలలో జైపూర్ లో జరిగిన ఎఫ్ ఐ పి ఐ సి రెండో శిఖరాగ్ర సమావేశంలో చేసిన వాగ్దానాన్ని ఈ సందర్భంగా పునరుద్ఘాటించారు.
ఇరువురు నేతలు సౌర శక్తి, పునర్ నవీకరణ యోగ్య శక్తి, వ్యవసాయం, విద్య, ఆరోగ్య రంగాలలో ద్వైపాక్షిక సహకారాన్ని బలోపేతం చేసుకొనేందుకు ఉన్న అవకాశాలను గురించి కూడా చర్చించారు.
