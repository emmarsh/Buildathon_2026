ప్రధాన మంత్రి శ్రీ నరేంద్ర మోదీ అధ్యక్షతన సమావేశమైన కేంద్ర మంత్రివర్గం ఈ కింది నిర్ణయాలకు తన పోస్ట్-ఫ్యాక్టో ఆమోదాన్నితెలిపింది:
i. జాతీయ వ్యవసాయం మరియు గ్రామీణ అభివృద్ధి బ్యాంకు (నాబార్డ్) మార్కెట్ లో నడుస్తున్న వడ్డీ రేటుకు సుమారు రూ.20,000 కోట్ల స్వల్పకాలిక అప్పులు స్వీకరిస్తుంది.
ఈ మొత్తాన్ని 4.5 శాతం వడ్డీ రేటుకు సహకార బ్యాంకులకు రుణంగా ఇస్తుంది.
ii. ఇందుకోసమే మరో రూ.
2,000 కోట్ల మూలధనాన్ని నాబార్డ్ కు కేంద్ర బడ్జెట్ లో ఇవ్వనున్నారు.
మొదటగా, 2016-17 సంవత్సరంలో రూ.
500 కోట్ల అదనపు మూలధనాన్ని నాబార్డ్ కు విడుదల చేసే సూచనలు ఉన్నాయి.
iii. 1.8 శాతం ఇన్ టరెస్ట్ సబ్ వెన్షన్ ను, నాబార్డు యొక్క 0.2 శాతం పాలన వ్యయాన్ని కూడా..
వ్యవసాయం, సహకారం మరియు రైతుల సంక్షేమ విభాగం (డిఎసి & ఎఫ్ డబ్ల్యు) పథకం ప్రకారం..
అందజేస్తారు.
నాబార్డు ఏ రేటుకు నిధులను సమీకరిస్తుందన్న అంశం ఆధారంగా ఇన్ టరెస్ట్ సబ్ వెన్షన్ లో మార్పులు చోటు చేసుకొనే అవకాశం ఉంది.
iv. క్రియాశీలంగా ఉన్న/లైవ్ కిసాన్ క్రెడిట్ కార్డు (కెసిసి)లను ప్రాంతీయ గ్రామీణ బ్యాంకుల మరియు సహకార బ్యాంకుల తాలూకూ రూపే/ఎటిఎమ్- ఎనేబుల్డ్ కిసాన్ క్రెడిట్ కార్డులు (కెసిసిలు)గా మార్చే ప్రక్రియను నాబార్డు మిషన్ మోడ్ పద్ధతిలో సమన్వయం చేస్తుంది.
చక్కటి వర్షపాతం, రుణాలకు గిరాకీ పెరగవచ్చన్న అంచనాల మధ్య సహకార బ్యాంకుల ద్వారా రైతులకు తగిన ప్రోత్సాహాన్ని అందించవలసిన అవసరం ఏర్పడింది.
ఇది జరిగితే, రైతులు వారి వ్యవసాయ సంబంధ కార్యకలాపాలను అధిక స్థాయిలో చేపట్టగలుగుతారు.
తాజా ఆమోదం తక్కువ వడ్డీ రేటుకు సహకార బ్యాంకుల ద్వారా రైతులకు మరింత ఎక్కువ స్థాయిలో స్వల్పకాలిక పంట రుణాలను అందించడంలో దోహదం చేయగలుగుతుంది.
క్రియాశీలంగా ఉన్న/లైవ్ కిసాన్ క్రెడిట్ కార్డులను రూపే/ఎటిఎమ్- ఎనేబుల్డ్ కిసాన్ క్రెడిట్ కార్డులుగా మార్పిడి చేయడంవల్ల ‘డిజిటల్’ ఇండియా స్ఫూర్తికి అనుగుణంగా సులభమైన మరియు ఎటువంటి ఇబ్బందులకు ఆస్కారం లేని రీతిలో రుణ సదుపాయాన్ని సమకూర్చడం సాధ్యపడుతుంది.
అంతేకాకుండా, నగదురహిత లావాదేవీలకు మరియు డిజిటల్ లావాదేవీలను జరుపుకొనేందుకు రైతులకు తోడ్పడినట్లవుతుంది.
***
