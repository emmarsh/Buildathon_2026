హలో (న‌మ‌స్కారం!)
జపాన్ వంటి దేశం..
చల్లని ఆకి రుతువు యొక్క ఆహ్లాదభరితమైనటువంటి వాతావరణం, మీ సమక్షం లో నేను..
నిజంగా ఇది ఒక అపూర్వమైన సమ్మేళనం.
భారతదేశం లో పని దినమైన సోమవారం ఉదయం 9 గంటలకు హాజరు కావడమే గగనం; అలాంటిది ఇంత ఉదయాన్నే, ఇంత పెద్ద సంఖ్య లో మీరందరూ రావడం (బహుశా మీరు నిన్న రాత్రే ఇక్కడికి చేరుకొనివుంటారు), ఆశీర్వదించడం నా భాగ్యం గా భావిస్తూ మీకందరికీ నా హృదయాంతరాళం లో నుండి కృతజ్ఞతలు తెలుపుతున్నాను.
ఇవాళ్టి ఈ సమావేశం ఎంతో ప్రత్యేకం; ఎందుకంటే జ‌పాన్‌ లో నివ‌సించే నా స్వజనాన్ని 2016 తరువాత నేడు మరో సారి కలుసుకుంటున్నాను.
ఈ సందర్భంగా ‘లిబరల్ డెమోక్రటిక్ పార్టీ’ (ఎల్ డిపి) అధ్యక్ష పదవికి మళ్లీ ఎన్నికైన మన ప్రియ మిత్రుడు, ప్రధాని శ్రీ శింజో ఆబే గారి కి భారతదేశం తరఫున, మీ అందరి తరఫున అభినందనలు తెలుపుతున్నాను.
ప్రధాని శ్రీ ఆబే గారు భారత ప్రజలతో పాటు నా పైన కూడా ఎల్లప్పుడూ ఎనలేని ప్రేమాభిమానాలను చూపుతారు.
ఇక్కడ నాకు దక్కిన ప్రత్యేక స్వాగత సత్కారాలు ఈ సౌహార్దత కు మరొక కొత్త కోణాన్ని జోడించాయి.
ఇందుకుగాను జపాన్ ప్రజానీకానికి, ప్రధాని శ్రీ ఆబే గారి కి మరో మారు నా కృతజ్ఞత ను వెల్లడి చేస్తున్నాను.
దీపావళి పండుగ సందర్భం గా మీకందరికీ నా హృదయపూర్వక శుభాకాంక్షలు.
దీపావళి నాడు ఒక దీపం తనను వెలిగించిన ప్రదేశాన్ని వెలుగు తో నింపిన తరహా లోనే మీరంతా జ‌పాన్‌ లోనే కాకుండా ప్రపంచం అంతటా మీ పేరు తో పాటు మీ దేశం పేరు ను ప్రకాశింపజేస్తారని ఆశిస్తున్నాను.
మిత్రులారా,
