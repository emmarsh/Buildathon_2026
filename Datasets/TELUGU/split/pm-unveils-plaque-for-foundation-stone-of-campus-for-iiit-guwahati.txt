గౌహతి ఐఐఐటీ క్యాంపస్ భవన నిర్మాణం కోసం ఏర్పాటు చేసిన శంకుస్థాపన ఫలకాన్ని ప్రదాన మంత్రి శ్రీ నరేంద్ర మోదీ ఈ రోజు ఆవిష్కరించారు.
ఈ సందర్భంగా ఈశాన్య ప్రాంత ఐఐటీ, ఎన్ఐటీ, కేంద్రీయ విశ్వవిద్యాలయ విద్యార్ధులను ఉద్దేశించి ప్రధాని ప్రసంగించారు.
21 వ శతాబ్ధం విజ్ఞాన శతాబ్ధం అని ఆయన అన్నారు.
ప్రపంచానికి చోదక శక్తిగా విజ్ఞానం ఉన్నప్పుడల్లా దానికి భారతదేశమే దానికి నాయకత్వాన్ని అందించినట్లు చరిత్ర చెబుతోందన్నారు.
ఈ వేళ జనసంఖ్య పరంగా చూసుకుంటే యువత ఎక్కువ సంఖ్యలో ఉన్న దేశంగా భారత్ నిలిచిందని, యువతీయువకుల స్వప్నాలు ఈ దేశానికి ఊతకర్రగా నిలుస్తున్నాయన్నారు.
అయితే ప్రపంచానికి మరొకసారి నాయకత్వం వహించే అవకాశం భారత్ కు దక్కడంతో పాటు ఇది ఈ దేశానికి ఒక సవాలు కూడా అని ఆయన వివరించారు.
భారత దేశం అత్యంత పురోగమిస్తున్న ఆర్తిక వ్యవస్థ అని ప్రప్రంచంలోని పలు ఆర్థిక సర్వేలు పేర్కొంటున్నాయని ప్రధాని ఈ సందర్బంగా అన్నారు.
యువత పై ప్రత్యేక దృష్టి పెట్టి కేంద్ర ప్రభుత్వం పలు కార్యక్రమాలను చేపడుతున్నదని ప్రధాని చెప్పారు.
నైపుణ్యాలకు మెరుగులు దిద్దడం, మేకిన్ ఇండియా, స్టార్టప్ ఉద్యమం వంటి కార్యక్రమాలను గురించి ప్రస్తావించారు.
ఎలక్ట్రానిక్స్ , రక్షణ రంగ పరికరాల తయారీ లను ప్రాధాన్య రంగాలుగా గుర్తించినట్లు ప్రధాని ప్రత్యేకంగా తెలిపారు.
