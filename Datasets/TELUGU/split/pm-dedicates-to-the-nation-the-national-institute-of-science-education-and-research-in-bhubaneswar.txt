ఈ సందర్భంగా ప్రధాన మంత్రి మాట్లాడుతూ, నవ కల్పన అనేది ప్రతి ఒక్క సమాజానికి, ప్రతి యుగంలోనూ అత్యంత అవసరమన్నారు.
భారతదేశ అంతరిక్ష కార్య‌క్ర‌మాల‌ను గురించి ఆయ‌న ప్ర‌స్తావించారు.
బుడి బుడి అడుగుల నుంచి మొద‌లుపెట్టి ఎదుగుతూ వచ్చిన ఈ కార్య‌క్ర‌మ బృహ‌త్ కృషి కార‌ణంగా దీనిని ఇవాళ యావ‌త్ ప్ర‌పంచం గ‌మ‌నిస్తోంద‌న్నారు.
ఈ విధంగానే స్ఫూర్తిని పొంది విజ‌యాలు సాధి‌స్తూ, త‌మ ప‌నుల ద్వారా ప్ర‌జ‌ల‌కు సేవ చేయాల‌ని యువ శాస్త్రవేత్త‌లకు ప్ర‌ధాన మంత్రి పిలుపునిచ్చారు.
విద్యార్థులలో శాస్ర్తీయ విజ్ఞాన సంబంధ‌మైన వ్య‌క్తిత్వాన్ని విక‌సింప‌చేయ‌డానికి ప్రాముఖ్యం ఇవ్వ‌వ‌ల‌సి ఉంది అని ఆయ‌న చెప్పారు.
శాస్త్ర విజ్ఞాన సంబంధిత సంస్థ‌ల‌లో న‌వ‌క‌ల్ప‌న‌ల‌కు కృషి చేసే వాతావ‌ర‌ణాన్ని ప్రోత్సహించాల‌ని ప్ర‌ధాన మంత్రి ఆశించారు.
ఒడిశాలో నెలకొన్న ఎన్ఐఎస్ఇఆర్ కు సంబంధించినంతవరకు కోల్ గ్యాసిఫికేషన్, స్వచ్ఛమైన శక్తి, బ్లూ ఎకానమీ, 2022 క‌ల్లా అంద‌రికీ గృహ నిర్మాణం వంటి రంగాలలో నవకల్పనలకు ఉన్న అవకాశాలను పరిశీలించాలని ఆయన చెప్పారు.
ఎన్ఐఎస్ఇఆర్ ను భారతదేశంలోకెల్లా అత్యంత హరితమయమైన, ఉద్గారాలకు తావు ఇవ్వని, కేవలం పునర్వినియోగ శక్తిని వినియోగించుకొనే జీరో- డిశ్చార్జి ఆవరణగా నిలిపేందుకు కృషి చేయాల‌ని ఎన్ఐఎస్ఇఆర్ విద్యార్థులకు ప్రధాన మంత్రి విజ్ఞ‌ప్తి చేశారు.
***
