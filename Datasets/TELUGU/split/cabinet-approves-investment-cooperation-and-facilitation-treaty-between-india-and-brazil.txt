భార‌త‌దేశం, బ్రెజిల్ లు ఇన్వెస్ట్‌మెంట్ కోఆప‌రేష‌న్ అండ్ ఫెసిలిటేష‌న్ ట్రీటి (ఐసిఎఫ్‌టి) పై సంత‌కాలు చేసేందుకు మ‌రియు ఆ ఒప్పందాన్ని ధ్రువ‌ ప‌ర‌చ‌డానికి ప్ర‌ధాన మంత్రి శ్రీ న‌రేంద్ర మోదీ అధ్య‌క్ష‌త‌న స‌మావేశ‌మైన కేంద్ర మంత్రివ‌ర్గం ఆమోదం తెలిపింది.
ఈ ట్రీటి రెండు దేశాల మ‌ధ్య పెట్టుబ‌డి ప్ర‌వాహాలు వెల్లువెత్తేందుకు దారి తీస్తుంది.
భార‌త‌దేశం మ‌రియు బ్రెజిల్ ల మ‌ధ్య సంతకాలు జ‌రిగే ఐసిఎఫ్‌టి భార‌త‌దేశంలో బ్రెజిల్ పెట్టుబ‌డిదారుల‌కు, అలాగే బ్రెజిల్ లో భార‌తీయ పెట్టుబ‌డిదారుల‌కు త‌గిన సదుపాయాల‌ను స‌మ‌కూర్చుతుంది.
స‌మాన అవ‌కాశాల‌కు పూచీ ప‌డ‌డం ద్వారా పెట్టుబ‌డిదారుల‌కు ఉత్తేజాన్ని మ‌రియు సౌక‌ర్యాల స్థాయిని ఇది మెరుగు ప‌రచే అవ‌కాశం ఉంది.
అంతేకాకుండా పెట్టుబ‌డుల‌కు సంబంధించిన అన్ని విష‌యాల‌ లో ఎటువంటి భేద భావానికి తావు లేకుండా చూడడం ద్వారా పెట్టుబ‌డిదారుల‌కు అనువైన వాతావ‌ర‌ణాన్ని క‌ల్పించగ‌లుగుతుంది.
బ్రెజిల్ కు చెందిన పెట్టుబ‌డిదారులంద‌రూ భార‌త‌దేశాన్ని విదేశీ ప్ర‌త్య‌క్ష పెట్టుబ‌డి (ఎఫ్‌డిఐ) గ‌మ్య‌ స్థానంగా ఎంచుకోవ‌డంలో ఈ ట్రీటి వారికి తోడ్పడుతుంది.
