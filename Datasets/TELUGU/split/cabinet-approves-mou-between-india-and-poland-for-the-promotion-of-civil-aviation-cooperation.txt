పౌర విమాన‌యాన స‌హ‌కారాన్ని ప్రోత్స‌హించేందుకు గాను భార‌త‌దేశం, పోలాండ్ ల మ‌ధ్య‌ చేసుకోబోయే అవ‌గాహ‌నా ఒప్పంద ప‌త్రానికి(ఎంఒయు కు) ప్ర‌ధాన మంత్రి శ్రీ నరేంద్ర మోదీ అధ్యక్షతన జరిగిన మంత్రివర్గం ఆమోదం తెలిపింది.
ఎంఒయు కు ఉభయ దేశాల ప్ర‌భుత్వాలు ఆమోదం తెలిపిన త‌రువాత దాని పైన సంత‌కాలు చేయ‌డం జ‌రుగుతుంది.
ఈ ఎంఒయు కాల ప‌రిమితి ఐదు సంవ‌త్స‌రాలుగా ఉంటుంది.
పౌర విమాన‌యాన‌ రంగంలో పర‌స్ప‌రం చేకూరే ల‌బ్ధిని గుర్తించ‌డ‌మే ఎంఒయు లక్ష్యం.
ముఖ్యంగా భార‌త‌దేశంలో ప్రాంతీయంగా గగనతల అనుసంధానాన్ని ఏర్పాటు చేయ‌డం, దానిని మెరుగుప‌ర‌చ‌డానికి ప్రాధాన్య‌ం ఉన్న నేప‌థ్యంలో ఈ ఎంఒయు లక్ష్యాన్ని రూపొందించ‌డం జ‌రిగింది.
ఇది కాకుండా ఇరు దేశాలు ప‌ర్యావ‌ర‌ణ ప‌రీక్ష లేదా ఆమోదాల వ‌ల్ల క‌లిగే ప్ర‌యోజ‌నాల‌ను గుర్తిస్తాయి.
అంతే కాదు విమాన సిమ్యులేట‌ర్ల ప‌ర్య‌వేక్ష‌ణ ఆమోదాలు, విమాన నిర్వ‌హ‌ణ సౌక‌ర్యాలు ఆమోదాలు, నిర్వ‌హ‌ణ సిబ్బంది ఆమోదాలు, విమానయాన సిబ్బంది ఆమోదాల వ‌ల్ల క‌లిగే ప‌ర‌స్ప‌ర ప్ర‌యోజ‌నాల‌ను రెండు దేశాలు గుర్తిస్తాయి.
ప‌ర‌స్ప‌ర స‌హ‌కారాన్ని ప్రోత్స‌హించే, రూపొందించే ఈ ప‌ర‌స్ప‌ర అవ‌గాహ‌న ఒప్పంద ప‌త్రంలోని ప్ర‌దాన అంశాలు ఇలా ఉన్నాయి:
ఎ. ఇరు దేశాల స‌హ‌కారాన్ని తీవ్రంగా ప్ర‌భావితం చేసే విధాన‌ప‌ర‌మైన స‌మ‌స్య‌ల‌ను స‌మీక్షించి భార‌త‌దేశం, పోలాండ్ ల మ‌ధ్య‌ గ‌ల పౌర‌ విమాన‌యాన మార్కెట్ కు మ‌ద్ద‌తు ఇవ్వ‌డం జ‌రుగుతుంది.
బి. ఇరు దేశాల మంత్రిత్వ శాఖలు, పౌర విమాన‌యాన అధికారులు త‌మ ద‌గ్గ‌ర‌ ఉన్న స‌మాచారాన్ని, తమ అనుభ‌వాల‌ను ఇచ్చి పుచ్చుకోవ‌డం జ‌రుగుతుంది.
ఈ స‌మాచారం, అనుభ‌వాలు ఆకాశ‌యాన నిబంధ‌న‌లు, ప్రాంతీయ ఆకాశ‌యాన కార్య‌క్ర‌మాలు, ఆకాశ‌యానం చేయ‌డానికి వీలైన ప‌రిస్థితులు, భ‌ద్ర‌తా ప్ర‌మాణాలకు సంబంధించిన‌వై ఉంటాయి.
ఈ ప‌ని చేయ‌డం వ‌ల్ల పౌర‌ విమానయానంలో భ‌ద్ర‌త పెరుగుతుంది.
సి. విమాన‌యాన భ‌ద్ర‌త‌పైన శిక్ష‌ణ కార్య‌క్ర‌మాల‌ను ఇరు దేశాలు ఏర్పాటు చేసుకొంటాయి.
వీటి విష‌యంలో స‌హ‌క‌రించుకోవ‌డం, ఉమ్మ‌డిగా అభివృద్ది చేయ‌డం జ‌రుగుతుంది.
భ‌ద్ర‌త‌ను నిర్ల‌క్ష్యం చేయ‌డం, విమాన‌యానానికి అనువైన ప‌రిస్థితులు, ప్ర‌యాణ నిర్వ‌హ‌ణ‌లు, లైసెన్సులు, చ‌ట్టాలు వాటి అమ‌లు మొద‌లైన అంశాల్లో ఈ శిక్ష‌ణా కార్య‌క్ర‌మాలు ఉంటాయి.
డి. ఆకాశ‌యానానికి సంబంధించిన సంప్ర‌దింపులు, ఉమ్మ‌డిగా కార్య‌క్ర‌మాల ఏర్పాటు, స‌మావేశాల‌ను నిర్వ‌హించ‌డం, వృత్తి నైపుణ్యాన్ని పెంచే చర్చాసభలు, కార్యశాలలు, చ‌ర్చలు, ఇంకా ఆకాశయాన భ‌ద్ర‌త‌పైన కార్య‌క్ర‌మాలను ఇరు దేశాల ప్ర‌తినిధుల భాగస్వామ్యంతో ఏర్పాటు చేసుకోవ‌డం జ‌రుగుతుంది.
ఇ. స‌మాచారాన్ని ప‌ర‌స్పరం పంచుకోవ‌డానికి గాను క్ర‌మం త‌ప్ప‌కుండా చ‌ర్చ‌లు లేదా స‌మావేశాలు ఉంటాయి.
ఈ రంగంలో విజ్ఞానాన్ని, నైపుణ్యాన్ని, అనుభ‌వాలను ఇరు దేశాల మంత్రిత్వ‌ శాఖ‌లు పంచుకొంటాయి.
ఇరు దేశాల‌కు ప్రాధాన్య‌ం ఉన్న సంబంధిత పౌర విమాన‌యాన భ‌ద్ర‌త‌కు సంబంధించిన అభివృద్ధిని ప‌ర‌స్ప‌రం తెలుసుకోవ‌డం జ‌రుగుతుంది.
ఎఫ్‌.
ఇరు దేశాల‌కు ప్రాధాన్య‌ం ఉన్నటువంటి ఆకాశ‌యాన భ్ర‌ద‌త‌కు సంబంధించిన అంశాలు, స‌మ‌స్య‌ల‌పైన ప‌రిశోధ‌న అధ్య‌య‌నంలో ఇరు దేశాలు స‌హ‌క‌రించుకొంటాయి.
జి. పైన తెలియ‌జేసిన అంశాలలో స‌హ‌కారానికి సంబంధించి ఎటువంటి స‌మ‌స్య‌లు త‌లెత్తినా ప‌రిష్కారం చేసుకోవ‌డం జ‌రుగుతుంది.
