ప్ర‌ధాన మంత్రి శ్రీ న‌రేంద్ర మోదీ రేపు న్యూ ఢిల్లీ లో జరిగే ప్రపంచ పర్యావరణ దినం యొక్క ప్రపంచ ఉత్సవాలలో ప్రసంగించనున్నారు.
ఈ సందర్భంగా రాజ్ పథ్ పచ్చిక బయలులో ఏర్పాటు చేసిన ఒక ప్రదర్శనను కూడా ప్రధాన మంత్రి సందర్శించనున్నారు.
‘ప్లాస్టిక్ కాలుష్యాన్ని ఓడించండి’ అనేది ఈ సంవత్సరం ప్రపంచ పర్యావరణ దినం యొక్క ఇతివృత్తం గా ఉంది.
ఈ కార్యక్రమం యొక్క 43 వ సంచిక కు ప్రపంచపు ఆతిథ్య దేశంగా భారతదేశం వ్యవహరిస్తోంది.
ఈ కార్యక్రమానికి హాజరు కానున్న ప్రముఖులలో పర్యావరణ మంత్రులు, ఐక్య రాజ్య సమితికి చెందిన ప్రతినిధులు మరియు వివిధ పారిశ్రామిక సంఘాల సభ్యులు ఉంటారు.
ప్రధాన మంత్రి ‘మన్ కీ బాత్’ (మనసు లో మాట) యొక్క 44 వ సంచిక లో ప్రపంచ పర్యావరణ దిన ఉత్సవాలకు భారతదేశం ఆధికారిక ఆతిథేయిగా ఉంటున్న సంగతిని నొక్కిచెప్తూ, జల వాయు పరివర్తన అంశాలను పరిష్కరించడంలో భారతదేశానికి ప్రపంచంలో పెరుగుతున్న నాయకత్వానికి దక్కిన గుర్తింపు ఇది అని పేర్కొన్నారు.
***
