నవీకరణ యోగ్య శక్తి కోసం బాండ్ల రూపంలో రూ.2360 కోట్ల సమీకరణకు ప్రధాన మంత్రి శ్రీ నరేంద్ర మోదీ అధ్యక్షతన సమావేశమైన కేంద్ర మంత్రివర్గం ఆమోదం తెలిపింది.
ఈ బాండ్లను 2017-18 సంవత్సరంలో ఇండియన్ రిన్యూవబుల్ ఎనర్జి డివెలప్ మెంట్ ఏజెన్సీ (ఐఆర్ఇడిఎ) ద్వారా నూతన మరియు నవీకరణ యోగ్య శక్తి మంత్రిత్వ శాఖ (ఎమ్ఎన్ఆర్ఇ) జారీ చేస్తుంది.
బాండ్ల ద్వారా సమీకరించిన నిధులను సోలార్ పార్క్, గ్రీన్ ఎనర్జి కారిడర్, పవన పథకాలకు ఉత్పాదన ఆధారిత ప్రోత్సాహకాలు, సిపిఎస్ యు మరియు డిఫెన్స్ సోలార్ ప్రాజెక్టులు, సోలార్ ప్రాజెక్టులకు వయబులిటీ గ్యాప్ ఫండింగ్, రూఫ్ టాప్ సోలార్, ఆఫ్ గ్రిడ్ గ్రిడ్ డిస్ట్రిబ్యూటెడ్ అండ్ డిసెంట్రలైజ్ డ్ రిన్యువబుల్ పవర్ వంటి ఆమోదిత కార్యక్రమాలు/పథకాలతో పాటు కార్పొరేషన్ లు మరియు స్వతంత్ర ప్రతిపత్తి కలిగిన సంస్థలలో పెట్టుబడి వంటి వాటి కోసం ఎమ్ఎన్ఆర్ఇ ఉపయోగిస్తుంది.
ఈ విధంగా సకాలంలో పెట్టే పెట్టుబడుల కారణంగా నవీకరణ యోగ్య రంగంలో అవస్థాపనకు ఊతం లభించగలదు.
అంతే కాక, నవీకరణ యోగ్య శక్తి రంగంలో సాధించాలని నిర్దేశించుకున్న ప్రతిష్టాత్మకమైనటువంటి లక్ష్యాలను సాధించడంలోనూ సహాయకారి కాగలుగుతుంది.
సమీకరించిన నిధులను నవీకరణ యోగ్య శక్తి రంగంలో అదనపు సామర్థ్యాలను అభివృద్ధిపరచేందుకు కూడా వినియోగించనున్నారు.
ఫలితంగా అదనపు ఉద్యోగకల్పనకు ఆస్కారం ఉంటుంది.
పూర్వరంగం
2016-17 ఆర్థిక సంవత్సరంలో ఎన్ హెచ్ఎఐ, పిఎఫ్ సి, ఆర్ఇసి, ఐఆర్ఇడిఎ మరియు ఐడబ్ల్యుఎఐ ల ద్వారా బాండ్ల రూపంలో రూ.31,300 కోట్ల అదనపు ఆర్థిక వనరులను కూడబెట్టనున్నట్లు ప్రభుత్వం బడ్జెటులో ప్రకటించింది.
ఇందులో భాగంగా, ప్రభుత్వం 2016-17 ఆర్థిక సంవత్సరంలో ఎమ్ఎన్ఆర్ఇ తరఫున ‘‘భారత ప్రభుత్వపు ఫుల్లీ సర్వీస్ డ్ ట్యాక్సబుల్ బాండ్స్’’ జారీ చేయడానికి ఐఆర్ఇడిఎ కు రూ.4000 కోట్లు కేటాయించింది.
ఇందులో భాగంగా రూ.1640 కోట్లను ఎమ్ఎన్ఆర్ఇ అవసరాలకుగాను ఐఆర్ఇడిఎ సమీకరించింది.
మిగతా రూ.2360 కోట్లను సమీకరించడం కోసం ఎమ్ఎన్ఆర్ఇ 2016-17 సంవత్సరంలో మంత్రివర్గాన్ని ఆశ్రయించింది.
