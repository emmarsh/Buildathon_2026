స్థిర‌త్వంతో కూడిన ప‌ట్ట‌ణాభివృద్ధి రంగంలో సాంకేతిక సంబంధ స‌హ‌కారం అంశం పై భార‌త‌దేశం మరియు ఫ్రాన్స్ లకు మ‌ధ్య 2018 మార్చి నెల‌లో సంత‌కాలైన అవ‌గాహ‌న పూర్వ‌క ఒప్పందానికి (ఎమ్ఒయు) సంబంధించిన వివ‌రాల‌ను ప్ర‌ధాన మంత్రి శ్రీ న‌రేంద్ర మోదీ అధ్య‌క్ష‌త‌న స‌మావేశ‌మైన కేంద్ర మంత్రివ‌ర్గం దృష్టికి తీసుకు వ‌చ్చారు.
ఈ ఒప్పందం అయిదు సంవ‌త్స‌రాల‌ పాటు అమ‌లులో ఉంటుంది.
వివ‌రాలు
స్మార్ట్ సిటీస్ డివెలప్ మెంట్, పట్టణ ప్రాంతాలలో సామూహిక రవాణా వ్యవస్థలను అభివృద్ధిపరచడం, పట్టణ ప్రాంత జనావాసాలు మరియు వినియోగాలు (నీటి సరఫరా మరియు మురుగునీటి పారుదల వ్యవస్థలు), ఘన వ్యర్థాల శుద్ధి మరియు వినియోగం, ల్యాండ్ ఫిల్ రెమెడియేశన్, మేనేజ్ మెంట్ ఆఫ్ నాన్- రెవెన్యూ వాటర్, జల ప్రక్షాళన మరియు పునర్వినియోగం, సాంకేతిక విజ్ఞానం బదలాయింపు, కృత్రిమ పద్ధతులలో జలాశయాల నీటి మట్టాన్ని పెంచడం ద్వారా తాజా నీటిని సంరక్షించుకోవడం, సర్క్యులర్ ఎకానమి, పెద్ద ఎత్తున గృహ‌ నిర్మాణ‌ం, హరిత గృహాల నిర్మాణ‌ం, పట్టణ ప్రాంత సంబంధ ప్రణాళికరచన, హెరిటేజ్, మానవ వనరుల వికాసం, సామర్థ్య నిర్మాణం మరియు సంతకాలు చేసిన సంస్థల పరస్పర అంగీకారం మేరకు ఇతర సంబంధిత రంగాలలో సాంకేతిక సహకారాన్ని ప్రోత్సహించడం ఈ ఒప్పందం యొక్క లక్ష్యాలలో భాగంగా ఉన్నాయి.
అమ‌లు సంబంధిత వ్యూహం
ఈ ఎంఓయూ లో భాగంగా, సహకార సంబంధ వ్యూహాన్ని రచించడానికి సహకార పూర్వక కార్య‌క్ర‌మాల అమ‌లు కు ఒక సంయుక్త కార్యాచ‌ర‌ణ బృందాన్ని (జెడ‌బ్ల్యుజి) ఏర్పాటు చేస్తారు.
ఈ సంయుక్త కార్యాచ‌ర‌ణ బృందం ఒక సంవ‌త్స‌రం భార‌త‌దేశం లో, ఆ త‌రువాతి సంవ‌త్స‌రం ఫ్రాన్స్‌ లో స‌మావేశ‌మ‌వుతుంది.
ప్రభావం
ఈ ఎంఓయూ రెండు దేశాల మధ్య సస్టెయినబుల్ అర్బన్ డివెలప్ మెంట్ రంగంలో ద్వైపాక్షిక సహకారాన్ని పెంపొందిస్తుంది.
లబ్ధిని పొందే వర్గాలు
ఈ ఒప్పందం స్మార్ట్ సిటీస్ డివెలప్ మెంట్, పట్టణ ప్రాంతాలలో సామూహిక రవాణా వ్యవస్థలు, పట్టణ ప్రాంత జనావాసాలు మరియు వినియోగాలు (నీటి సరఫరా మరియు మురుగునీటి పారుదల వ్యవస్థలు), ఘన వ్యర్థాల శుద్ధి మరియు వినియోగం, ల్యాండ్ ఫిల్ రెమెడియేశన్, తక్కువ ఖర్చులో పూర్తి అయ్యేటటువంటి గృహాల నిర్మాణ‌ం, వ్యర్థాల నిర్వహణ, అర్బన్ ఎన్ వైరన్ మెంట్ అండ్ హెరిటేజ్ ప్రిజర్వేశన్ వంటి రంగాలలో ఉపాధిని కల్పించగలదని భావిస్తున్నారు.
***
