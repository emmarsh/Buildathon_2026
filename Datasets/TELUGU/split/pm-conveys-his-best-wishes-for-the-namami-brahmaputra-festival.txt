ప్రధాన మంత్రి శ్రీ నరేంద్ర మోదీ ‘నమామి బ్రహ్మపుత్ర’ ఉత్సవ సందర్భంగా శుభాకాంక్షలు తెలియజేశారు.
‘‘నమామి బ్రహ్మపుత్ర ఉత్సవానికి అస్సాం ప్రభుత్వం శ్రీకారం చుడుతుండడం గొప్పగా గర్వించదగిన విషయం.
ఈ ఉత్సవానికి ఇవే నా శుభాకాంక్షలు.
అస్సాం, ఈశాన్య రాష్ట్రాల ప్రాణరక్షక నది బ్రహ్మపుత్ర నది.
ఈ ప్రాంత ప్రజలకు ఈ నది జీవనోపాధి వనరు కూడా.
భారతదేశ చరిత్రలో, సంస్కృతిలో నదులు ప్రధాన పాత్రను పోషిస్తున్నాయి.
భారతదేశ వికాసాన్ని దృష్టిలో పెట్టుకొని నదులను పరిశుభ్రంగా ఉంచే దిశగా మనమందరం కృషి చేద్దాం.
నమామి బ్రహ్మపుత్ర ను గురించి మరిన్ని వివరాలను http://namamibrahmaputra.com కు లాగాన్ అయ్యి తెలుసుకోవచ్చు’’ అని ప్రధాన మంత్రి తన సందేశంలో పేర్కొన్నారు.
