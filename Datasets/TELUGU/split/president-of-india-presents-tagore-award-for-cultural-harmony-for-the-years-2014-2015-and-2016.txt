సాంస్కృతిక సామ‌ర‌స్యం కోసం కృషి చేసిన వారికి ఇచ్చే టాగోర్ పుర‌స్కారాన్ని 2014వ, 2015వ మ‌రియు 2016వ సంవ‌త్స‌రాల కు గాను క్రమానుగతం గా శ్రీ రాజ్ కుమార్ సింహ‌జీత్ సింహ్, బాంగ్లాదేశ్ లోని ఒక సాంస్కృతిక సంస్థ అయిన ఛాయానుత్ మ‌రియు శ్రీ రాం వ‌న్‌జీ సుతార్ లకు నేడు ఇక్క‌డ జ‌రిగిన ఒక కార్యక్ర‌మం లో భార‌తదేశ రాష్ట్రప‌తి శ్రీ రాం నాథ్ కోవింద్ ప్ర‌దానం చేశారు.
ఈ పుర‌స్కార విజేత‌ల ను ప్ర‌ధాన మంత్రి నాయ‌క‌త్వం వ‌హించిన ఒక న్యాయ నిర్ణేత‌ల బృందం ఎంపిక చేసింది.
న్యాయ నిర్ణేత‌ల బృందం లో స‌భ్యులు గా భార‌త‌దేశ ప్ర‌ధాన న్యాయ‌మూర్తి జ‌స్టిస్ శ్రీ రంజ‌న్ గొగొయ్, ఎన్నికల ప్ర‌ధానాధికారి గా ప‌ని చేసినటువంటి శ్రీ ఎన్‌.
గోపాలస్వామి మ‌రియు ఇండియ‌న్ కౌన్సిల్ ఫ‌ర్ క‌ల్చ‌ర‌ల్ రిలేశ‌న్స్ అధ్య‌క్షులు శ్రీ విన‌య్ స‌హ‌స్రబుద్ధే లు వ్య‌వ‌హ‌రించారు.
ఈ సంద‌ర్భం గా ప్ర‌ధాన మంత్రి శ్రీ న‌రేంద్ర మోదీ మాట్లాడుతూ, సంస్కృతి అనేది ఏ దేశానికైనా ప్రాణ‌ప్ర‌దాయిని వంటిది అని, ఎందుకంటే ఇది ఆ దేశాని కి గుర్తింపు ను ప్ర‌సాదిస్తుంద‌ని పేర్కొన్నారు.
‘‘భార‌త‌దేశం యొక్క సుసంప‌న్న సాంస్కృతిక వార‌స‌త్వం విదేశీ దండ‌యాత్ర‌, ఇంకా వ‌ల‌స హ‌యాముల కు ఎదురొడ్డి నిల‌చి త‌న అస్తిత్వాన్ని ప‌రిర‌క్షించుకొంద‌’’ని’ ఆయ‌న చెప్పారు.
ఇది గురుదేవులు టాగోర్ మ‌రియు స్వామి వివేకానందుల వారు ల వంటి
మ‌హ‌నీయుల తోడ్పాటు వ‌ల్లే సాధ్య‌ప‌డిన‌ట్లు ఆయ‌న వివ‌రించారు.
భార‌త‌దేశ బ‌హుళ పార్శ్విక వార‌స‌త్వం గురుదేవుల కృతుల లో ప్ర‌తిబింబించిన‌ట్లు ప్ర‌ధాన మంత్రి తెలిపారు.
ర‌బీంద్ర సంగీత్ మ‌న దేశం లోని అన్ని వ‌ర్ణాల ను తనలో ఇముడ్చుకొంద‌ని, అది ఏ ఒక్క భాష‌ కో ముడిపడిపోలేద‌ని ఆయ‌న అన్నారు.
టాగోర్ ప్ర‌బోధాలు కాలానికి అతీతం అయిన‌టువంటివ‌ని, ప్ర‌పంచం ఆయ‌న ర‌చ‌న‌ ల నుండి ఎంతో నేర్చుకొంద‌ని కూడా ఆయ‌న చెప్పారు.
ఆయన భారతీయ లోక క‌ళారూపాలకు మ‌రియు సాంప్ర‌దాయ‌క నృత్య‌రీతులకు భార‌తీయ సంస్కృతి యొక్క సంకేతాల రూపం లో మాన్యత ను ఇచ్చారని ప్ర‌ధాన మంత్రి పేర్కొన్నారు.
https://youtu.be/EsYVZSqp2yU
మ‌ణిపురి నృత్య‌రీతి యొక్క ప్రతిపాదకుడు అయిన‌ శ్రీ రాజ్‌కుమార్ సింహ‌జీత్ సింహ్ కు 2014వ సంవ‌త్స‌రానికి టాగోర్ పుర‌స్కారాన్ని ఇవ్వ‌డం జ‌రిగింది.
అలాగే, బాంగ్లాదేశ్ కు చెందిన సాంస్కృతిక సంస్థ ఛాయానుత్ కు బాంగ్లా క‌ళ‌లు మ‌రియు గురుదేవులు ర‌వీంద్ర‌నాథ్ టాగోర్ కృతుల ప్ర‌చారం లో ఆ సంస్థ పోషించిన పాత్రకు గాను 2015వ సంవ‌త్స‌రపు పుర‌స్కారాన్ని ఇవ్వ‌డ‌మైంది.
ప్ర‌ముఖ శిల్పి మ‌రియు విద్యావేత్త శ్రీ రామ్ వ‌న్‌జీ సుతార్ కు 2016వ సంవ‌త్స‌ర పుర‌స్కారాన్ని ప్ర‌దానం చేయ‌డ‌మైంది.
సాంస్కృతిక సామ‌ర‌స్యానికి పాటు ప‌డే వారికి ప్ర‌దానం చేసేందుకు గాను టాగోర్ పుర‌స్కారాన్ని ర‌వీంద్ర‌నాథ్ టాగోర్ గారి 150వ జ‌యంతి కి గుర్తు గా 2012వ సంవ‌త్స‌రం లో ప్ర‌భుత్వం ఏర్పాటు చేసింది.
ఈ పుర‌స్కారాన్ని ప్ర‌తి ఏటా ప్ర‌దానం చేస్తూ వ‌స్తున్నారు.
ఈ పుర‌స్కారం లో భాగం గా పుర‌స్కార గ్ర‌హీత‌ కు ఒక కోటి రూపాయ‌ల సొమ్ము ను, ఒక ప్ర‌శంసా ప‌త్రాన్ని, ఒక ఫ‌ల‌కాన్ని, ఇంకా ఒక ఉత్కృష్ట‌ సాంప్ర‌దాయ‌క హ‌స్త క‌ళా రూపాన్ని గానీ, లేదా చేనేత వస్తువు ను గానీ ప్రదానం చేస్తున్నారు.
Please click here for the Prime Minister’s speech
***
