ప్రాంతీయ గ్రామీణ బ్యాంకుల (ఆర్ ఆర్ బి ల) రీకాపిట‌లైజేష‌న్ ప‌థ‌కాన్ని మ‌రో మూడు సంవ‌త్స‌రాల వ‌ర‌కు అంటే 2019-20 వ‌ర‌కు పొడిగించేందుకు ప్ర‌ధాన‌ మంత్రి శ్రీ న‌రేంద్ర మోదీ అధ్య‌క్ష‌త‌న స‌మావేశ‌మైన కేంద్ర మంత్రివర్గం ఆమోదం తెలిపింది.
ఇది ప్రాంతీయ గ్రామీణ బ్యాంకులు రిస్క్ వెయిటెడ్ అసెట్స్ రేషియో (సిఆర్ ఎ ఆర్‌)తో పోల్చిన‌పుడు 9 శాతం వ‌ద్ద క‌నీస నిర్దారిత కేపిట‌ల్ ఉండేందుకు వీలు క‌ల్పిస్తుంది.
ప్ర‌భావం :
బల‌మైన కేపిట‌ల్ వ్య‌వ‌స్థ‌, ఇంకా సిఆర్ ఎ ఆర్ క‌నీస స్థాయి కార‌ణంగా ఆర్ ఆర్ బి ల‌కు ఆర్థిక స్థిర‌త్వం ఏర్ప‌డుతుంది.
ఫ‌లితంగా స‌మ్మిళిత ఆర్థిక వ్య‌వ‌స్థ‌ లో ఆర్ ఆర్ బి లు కీల‌క‌ పాత్ర ను పోషించ‌డానికి, గ్రామీణ ప్రాంతాల‌లో రుణ అవ‌స‌రాలు తీర్చ‌డానికి ఉప‌క‌రిస్తుంది.
వివ‌రాలు :
దేశంలో 56 ఆర్ ఆర్ బి లు ప‌నిచేస్తున్నాయి.
2017 మార్చి 31వ తేదీ నాటికి (ప్రాథ‌మిక అంచ‌నాల ప్ర‌కారం) ఆర్ ఆర్ బి లు మంజూరు చేసిన మొత్తం రుణం 2,28,599 కోట్ల రూపాయ‌లు.
వీటిలో కీల‌క విభాగాల‌లో అందించిన రుణానికి సంబంధించిన వివ‌రాలు కింది విధంగా ఉన్నాయి. ———————————————————————————————————- వివ‌రాలు రుణ రాశి (రూ.కోట్ల‌ లో) మొత్తం రుణం లో శాతం ———————————————————————————————————- మొత్తం ప్రాధాన్య‌తా రంగ రుణం (పిఎస్ఎల్) 2,05,122 89.73 % —————————————————————————————————— వ్య‌వ‌సాయం (పిఎస్ఎల్ లో
భాగంగా) 1,54,322 67.51 % —————————————————————————————————— చిన్న‌ రైతులు మరియు
మ‌ధ్య‌త‌రహా రైతులు 1,02,791 44.97 % (వ్య‌వ‌సాయం లో భాగంగా) —————————————————————————————————- (మూలం : నాబార్డ్‌)
ఆర్‌.ఆర్‌.బిల రీకాపిట‌లైజేష‌న్ ప‌థ‌కం 2010-11 ఆర్థిక సంవ‌త్స‌రంలో ప్రారంభ‌మైంది.
దీనిని 2012-13, 2015-16 ల‌లో రెండు సార్లు పొడిగించారు.
గ‌తంలో చివ‌రి సారిగా 31-3-2017 వ‌ర‌కు పొడిగింపును ఇచ్చారు.
2017 మార్చి నెల 31వ తేదీ వ‌ర‌కు మొత్తం 1450 కోట్ల రూపాయ‌ల‌లో 1107.20 కోట్ల రూపాయ‌లను భార‌త ప్ర‌భుత్వం త‌న వంతు వాటాగా విడుద‌ల చేసింది.
మిగిలిన 342.80 కోట్ల రూపాయ‌ల మొత్తాన్ని ఆర్‌ఆర్‌బి లకు రీకాపిట‌లైజేష‌న్ మ‌ద్ద‌తును ఇచ్చేందుకు ఖ‌ర్చు చేస్తారు.
2017-18 మరియు 2019-20 సంవ‌త్స‌రాల‌లో సిఆర్‌ఎఆర్ 9 శాతం కంటె త‌క్కువ ఉన్న వాటికి విడుద‌ల చేస్తారు.
రీకాపిట‌లైజేష‌న్ అవ‌స‌ర‌మైన ఆర్ ఆర్ బి ల గుర్తింపు, వాటికి అవ‌స‌ర‌మైన మూలదనం వంటి వాటిని నాబార్డ్ తో సంప్ర‌దించి నిర్ణ‌యం తీసుకుంటారు..
ఆర్థికంగా బ‌లంగా ఉన్న ఆర్ ఆర్ బి లు కేంద్ర ప్రభుత్వం, రాష్ట్ర‌ ప్ర‌భుత్వం మరియు స్పాన్స‌ర్ బ్యాంకు ల‌ నుండి కాకుండా ఇత‌ర మార్గాల‌లో మూలధనాన్ని స‌మ‌కూర్చుకోవ‌డానికి అనుమ‌తిని ఇస్తూ 2018-19 సంవ‌త్స‌ర‌పు బ‌డ్జెటు లో కేంద్ర ఆర్థిక మంత్రి ప్ర‌క‌టించిన మొత్తానికి ఇది అద‌నం.
పూర్వరంగం:
చిన్న రైతులు, స‌న్న‌కారు రైతులు, వ్య‌వ‌సాయ కూలీలు, చేతి వృత్తుల‌ వారు, చిన్న‌త‌ర‌హా వాణిజ్య‌వేత్త‌ల‌కు రుణ‌ స‌దుపాయాన్ని, ఇత‌ర సౌక‌ర్యాలను క‌ల్పించే ల‌క్ష్యంతో ఆర్ ఆర్ బి ల‌ను ఏర్పాటు చేశారు.
గ్రామీణ ప్రాంతాల‌లో వ్య‌వ‌సాయం, వ్యాపారం, వాణిజ్యం, ప‌రిశ్ర‌మ‌లు, ఇత‌ర ఉత్పాద‌క కార్య‌క‌లాపాలను అభివృద్ధి చేయ‌డానికి దీనిని నిర్దేశించారు.
ఆర్‌ఆర్‌బి ల జారీ చేసిన మూలధనంలో కేంద్ర‌ ప్ర‌భుత్వానికి 50% , సంబంధిత రాష్ట్ర‌ ప్ర‌భుత్వానికి 15 %, స్పాన్స‌ర్ చేస్తున్న బ్యాంకు కు 35 % నిష్పత్తి లో సంయుక్త యాజ‌మాన్యం ఉంటుంది.
***
