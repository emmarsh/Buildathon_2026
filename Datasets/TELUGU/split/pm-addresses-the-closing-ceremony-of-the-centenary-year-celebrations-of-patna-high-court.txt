ప‌ట్నా హైకోర్టు శ‌తాబ్ది ఉత్స‌వాల ముగింపు స‌మావేశంలో ప్ర‌ధాని శ్రీ న‌రేంద్ర మోదీ ప్ర‌సంగించారు.
ప‌ట్నా హైకోర్టు వ‌ద్ద ఏర్పాటు చేసిన స‌భ‌లో మాట్లాడుతూ గ‌త వంద సంవ‌త్స‌రాల్లో ప‌ట్నా హైకోర్టు సాధించిన ఘ‌న‌త‌ల్ని కొనియాడారు.
ఈ వంద సంవ‌త్స‌రాల్లో ప‌ట్నా హైకోర్టు సాధించిన విశిష్టత‌ల్నిమ‌రింత‌ ముందుకు తీసుకుపోవాల‌న్నారు.
అంద‌రూ స‌మైక్యంగా నూత‌న నిర్ణ‌యాలు తీసుకొని రాబోయే సంవ‌త్స‌రాల్లో స‌రికొత్త ప్ర‌మాణాల‌ను నెల‌కొల్ప‌డానికి కృషి చేయాల‌ని ప్ర‌ధాని ఆకాంక్షించారు.
ఈ సంద‌ర్భంగా ప్ర‌ధాని శ్రీ న‌రేంద్ర మోదీ సాంకేతిక‌రంగ సామ‌ర్థ్యాన్ని ప్ర‌స్తావించారు.
ప‌ట్నాహైకోర్టు బార్‌, బెంచ్‌, కోర్టు ఈ మూడూ టెక్నాల‌జీని స‌మ‌ర్థ‌వంతంగా ఉప‌యోగించుకోవాల‌ని కోరారు.
సాంకేతిక‌త‌ను చ‌క్క‌గా ఉప‌యోగించుకుంటే వాద‌న‌లుగానీ, తీర్పులుగానీ నాణ్యత‌తో ఉంటాయ‌ని ప్ర‌ధాని వివ‌రించారు.
