ఐసిటి ఆధారిత మ‌ల్టీ మోడ‌ల్ ప్లాట్ ఫామ్‌గా గుర్తింపు పొందిన ప్ర‌గ‌తి (ప్రొ – యాక్టివ్ గవర్నెన్స్ అండ్ టైమ్ లీ ఇంప్లిమెంటేషన్..
పిఆర్ఎజిఎటిఐ – ‘ప్ర‌గ‌తి’) తొమ్మిదో స‌మావేశం ఈ రోజు జరిగింది.
దీనికి ప్ర‌ధాన మంత్రి శ్రీ న‌రేంద్ర మోదీ అధ్య‌క్ష‌త‌ వహించారు.
ప‌రిపాల‌న వేగ‌వంతంగా కావ‌డానికి, కార్య‌క్ర‌మాలు స‌మ‌యానికి అమ‌లు కావ‌డానికి వీలుగా ప్ర‌గ‌తి ప్లాట్‌ఫామ్ ద్వారా ప్ర‌ధాని అధికారుల‌తో సంభాషించి చ‌ర్య‌లు తీసుకుంటున్న విష‌యం తెలిసిందే.
క‌స్ట‌మ్స్‌, ఎక్సైజ్ విభాగానికి సంబంధించి ప్ర‌జ‌ల‌ నుంచి వ‌చ్చిన‌ ఫిర్యాదుల పైన, ఆవేద‌న‌ల‌ పైన అధికారులు స్పందించ‌డం లేద‌నే విష‌యాన్ని ప్ర‌ధాన మంత్రి గుర్తించి తీవ్ర అభ్యంతరం తెలిపారు.
సంబంధిత అధికారుల‌ పైన చ‌ర్య‌లు తీసుకోవాల‌ని ఆదేశించారు.
ప్ర‌జ‌ల‌తో విస్తారంగా సంబంధాలు గ‌ల అన్ని విభాగాల కార్య‌ద‌ర్శులు అత్యున్న‌త స్థాయిలో ప‌ర్య‌వేక్ష‌ణా వ్య‌వ‌స్థ‌ను నెల‌కొల్పి ప్ర‌జ‌ల ఫిర్యాదుల‌ను వెంట‌నే ప‌రిష్క‌రించాల‌ని ఆయ‌న‌ కోరారు.
ప్ర‌ధాన‌మైన మౌలిక వ‌స‌తుల ప్రాజెక్టుల నిర్మాణ ప్ర‌గ‌తి ఎంత‌వ‌ర‌కు వ‌చ్చిందో ప్ర‌గ‌తి ద్వారా చేసిన ముఖాముఖి స‌మీక్ష‌లో ప్రధాన మంత్రి తెలుసుకున్నారు.
రహ‌దారులు, రైల్వేలు, బొగ్గు, విద్యుత్తు‌, పునర్వినియోగ శ‌క్తి వ‌న‌రుల రంగాల ప్రాజెక్టులపై స‌మీక్ష‌ జరిపారు.
ఈ ప్రాజెక్టులు మ‌హారాష్ట్ర‌, హ‌ర్యానా, ఉత్త‌ర‌ ప్ర‌దేశ్‌, హిమాచ‌ల్‌ ప్ర‌దేశ్‌, జార్ఖండ్‌, ప‌శ్చిమ బెంగాల్‌, ఒడిశా, ఛత్తీస్‌గడ్‌, రాజ‌స్థాన్ రాష్ట్రాల‌లో విస్త‌రించి వున్నాయి.
ఈ రోజు ప్ర‌ధాన మంత్రి స‌మీక్షించిన ముఖ్య‌మైన ప్రాజెక్టుల‌లో ముంబ‌యి ట్రాన్స్- హార్బ‌ర్ లింక్‌, ఢిల్లీ ముంబ‌యి ఇండ‌స్ట్రియ‌ల్ కారిడార్ (డిఎంఐసి), అల‌హాబాద్‌ నుంచి హాల్దియా దాకా గ‌ల జ‌ల్‌ మార్గ్ వికాస్ ప్రాజెక్టులు ఉన్నాయి.
ఉజ్జ్వ‌ల్ డిస్కమ్ అష్యూరెన్స్ యోజ‌న (ఉద‌య్‌) ప్ర‌గ‌తిని కూడా ప్ర‌ధాన మంత్రి స‌మీక్షించారు.
జాతీయ వృద్ధాప్య ఫించ‌న్ ప‌థ‌కం అమ‌లు తీరును ప్ర‌ధాన మంత్రి స‌మీక్షించారు.
ల‌బ్ధి దారులు స‌మ‌యానికి పింఛ‌న్‌ ను అందుకునేలా అన్ని ర‌కాల జాగ్రత్త‌లు తీసుకోవాల‌ని అధికారుల‌కు ప్ర‌ధాన మంత్రి సూచించారు.
