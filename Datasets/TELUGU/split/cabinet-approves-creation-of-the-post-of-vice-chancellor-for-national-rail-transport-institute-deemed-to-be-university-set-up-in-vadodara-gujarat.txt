దేశం లోని తొలి రైల్ అండ్ ట్రాన్స్‌పోర్టేశన్ యూనివ‌ర్సిటీ అయిన నేశన‌ల్ రైల్ అండ్ ట్రాన్స్‌పోర్ట్ ఇన్‌స్టిట్యూట్ (ఎన్‌ఆర్‌టిఐ) కోసం వైస్ చాన్స్ లర్ పదవి ని సృష్టించడానికి ప్ర‌ధాన‌ మంత్రి శ్రీ న‌రేంద్ర మోదీ అధ్య‌క్ష‌త‌ న స‌మావేశ‌మైన కేంద్ర మంత్రివర్గం ఆమోదం తెలిపింది.
వైస్ చాన్స్ ల‌ర్ ఈ సంస్థ‌ కు ప్రధాన కార్య‌నిర్వ‌హ‌ణాధికారి గా ఉంటారు.
వీరు సంస్థ కార్య‌క‌లాపాల లో సాధారణ ప‌ర్య‌వేక్ష‌ణ‌ మరియు నియంత్ర‌ణ‌ పనులను నిర్వహిస్తారు; అలాగే, డీమ్డ్‌ టు బీ యూనివ‌ర్సిటీ రూపంలో సంస్థ‌ యొక్క అధికారులు తీసుకొనే నిర్ణ‌యాల‌ ను అమ‌లు చేయడం వీరి ప్రధాన బాధ్య‌త‌ గా ఉంటుంది.
భారతదేశం లో 20 రాష్ట్రాల కు చెందిన 103 మంది విద్యార్థుల‌ ఒకటో బ్యాచ్ కు ట్రాన్స్‌పోర్టేశ టెక్నాలజీ లో బి.ఎస్ సి కోర్సు ను మరియు డిబిఎ ఇన్ ట్రాన్స్‌పోర్టేశన్‌ మేనేజ్‌ మెంట్ అనే రెండు ఫుల్లీ రెసిడెన్షియల్ అండర్ గ్రాడ్యుయేట్ కోర్సు లను ఎన్ఆర్ టిఐ మొదలుపెట్టింది.
ఈ కోర్సుల త‌ర‌గ‌తులు 2018వ సంవత్సం సెప్టెంబ‌ర్ 5వ తేదీ నుండి ఆరంభ‌ం అయ్యాయి.
ఈ మూడు సంవత్సరాల డిగ్రీ ప్రోగ్రాము ల పాఠ్యక్రమం ప్ర‌పంచం లో ప్ర‌ముఖ సంస్థ‌ ల ప్ర‌మాణాల తో తులతూగుతోంది.
ఇందులో ఫౌండేశన్‌, కోర్‌, ఇంకా ఎలెక్టివ్‌ కోర్సు లు ఉన్నాయి.
సంయుక్త ప‌రిశోధ‌న‌, అధ్యాప‌కుల ను, విద్యార్థుల‌ ను ఆయా దేశాల‌ కు పంపించడం, అక్కడి వారు ఇక్కడ కు వచ్చేందుకు అనుమతించడం తో పాటు అగ్రగామి అంత‌ర్జాతీయ సంస్థ‌ల‌ తో సమన్వయం నెలకొల్పుకోవాలనేది ఎన్‌ఆర్‌ టిఐ ఉద్దేశం గా ఉంది.
అమెరికా కు చెందిన కార్నెల్‌విశ్వ‌విద్యాల‌యం, బెర్క్‌లే కు చెందిన యూనివ‌ర్సిటీ ఆఫ్‌ కాలిఫోర్నియా, మాస్కో లోని ఎంఐఐటి, ఇంకా రష్యా లోని సెంట్ పీట‌ర్స్ బ‌ర్గ్ ట్రాన్స్‌పోర్ట్ యూనివ‌ర్సిటీ లతో అవ‌గాహ‌నపూర్వక ఒప్పందాలను ఎన్‌ఆర్‌ టిఐ కుదుర్చుకుంది.
పూర్వరంగం:
ప్ర‌ధాన‌ మంత్రి శ్రీ న‌రేంద్ర మోదీ దార్శ‌నిక‌త‌ లో ఎన్‌ఆర్‌ టిఐ ఒక భాగం గా ఉంది.
ర‌వాణా సంబంధిత విద్య‌, బ‌హుళ అంశాల‌ లో ప‌రిశోధ‌న మరియు శిక్ష‌ణ లపై ఇది ప్రత్యేక శ్రద్ధ ను తీసుకొంటోంది.
రైల్వే మరియు ర‌వాణా రంగాని కి అత్యున్న‌త ప్ర‌మాణాల వృత్తి నిపుణుల బృందాన్ని రూపొందించడం కోసం దీనిని డి నోవో కేట‌గిరీ లో భాగం గా 2018వ సంవత్సరం లో డీమ్డ్‌ టు బీ యూనివ‌ర్సిటీ గా ఏర్పాటు చేయడమైంది.
**
