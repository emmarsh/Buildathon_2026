ప్ర‌ధాన‌ మంత్రి శ్రీ న‌రేంద్ర మోదీ అధ్య‌క్ష‌త‌న స‌మావేశ‌మైన కేంద్ర కేబినెట్, హోమియోప‌తి జాతీయ క‌మిష‌న్ ముసాయిదా బిల్లు 2018ని ఆమోదించింది.
ప్ర‌స్తుతం ఉన్న సెంట్ర‌ల్ కౌన్సిల్ ఫ‌ర్ హోమియోప‌తి (సిసిహెచ్‌) స్థానంలో హోమియోప‌తి జాతీయ క‌మిష‌న్ ఏర్పాటుకు ఇది వీలు క‌ల్పిస్తుంది.
ఈ కొత్త వ్య‌వ‌స్థ ద్వారా పార‌ద‌ర్శ‌క‌త‌కు వీలు క‌లుగుతుంది .
ఈ ముసాయిదా బిల్లు, మూడు స్వ‌తంత్ర బోర్డుల‌ తో జాతీయ క‌మిష‌న్ ఏర్పాటుకు వీలు క‌ల్పిస్తుంది.
హోమియోప‌తి ఎడ్యుకేష‌న్ బోర్డు ద్వారా మొత్తం హోమియోప‌తి విద్య నిర్వ‌హ‌ణ‌కు ఇది వీలు క‌ల్పిస్తుంది.
నేష‌న‌ల్ క‌మిష‌న్ ఫ‌ర్ హోమియోప‌తి కింద బోర్డ్ ఆఫ్ అసెస్‌మెంట్‌, రేటింగ్ నిర్ణ‌యం, హోమియోప‌తి విద్యా సంస్థ‌ల‌ కు ప‌ర్మిష‌న్ మంజూరు, బోర్డ్ ఆఫ్ ఎథిక్స్‌,హోమియోప‌తి ప్రాక్టిష‌న‌ర్ల న‌మోదు ద్వారా జాతీయ రిజిస్ట‌ర్ నిర్వ‌హ‌ణ వంటివి ఉంటాయి.
ఈ బిల్లు హొమియోప‌తి కోర్సు లో ప్ర‌వేశానికి కామ‌న్ ఎంట్ర‌న్స్‌ను, అలాగే కోర్సు పూర్తి చేసిన వారు ఎగ్జిట్ ప‌రీక్ష‌ను పాస్‌ కావాల‌ని ప్ర‌తిపాదిస్తున్న‌ది.
హోమియోప‌తి ప్రాక్టీసు, లైసెన్సుకు ఎగ్జిట్ ప‌రీక్ష‌ను పూర్తి చేయ‌వ‌ల‌సి ఉంటుంది.
హోమియోప‌తి విద్య‌కు సంబంధించి అధ్యాప‌కుల నాణ్య‌తా ప్ర‌మాణాల‌ను పాటించేందుకు అధ్యాప‌కుల నియామ‌కానికి ముందు , ప్ర‌మోష‌న్లకు టీచర్ల అర్హ‌తా ప‌రీక్ష‌ను నిర్వ‌హించాల‌ని ఈ బిల్లు ప్ర‌తిపాదిస్తున్న‌ది.
ఈ బిల్లు, హోమియోప‌తి విద్య‌లో సంస్క‌ర‌ణ‌ల‌ను ప్ర‌తిపాదిస్తున్న‌ది.
అలోప‌తి వైద్యానికి ప్ర‌తిపాదించిన నేశన‌ల్ మెడిక‌ల్ క‌మిశన్ త‌ర‌హా క‌మిశన్‌ ను ఈ బిల్లు ప్ర‌తిపాదిస్తున్న‌ది.
సిసిహెచ్ స్థానం లో బోర్డ్ ఆఫ్ గ‌వ‌ర్న‌ర్ల వ్య‌వ‌స్థ‌ను ఆర్డినెన్సు ద్వారా తీసుకు వ‌చ్చారు.
ఆ త‌ర్వాత చ‌ట్టానికి స‌వ‌ర‌ణ‌లు తీసుకువ‌చ్చారు.
**
