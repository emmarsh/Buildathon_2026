ఐఇఎ బ‌యో ఎన‌ర్జీ టిసిపి లో 25వ స‌భ్యత్వ దేశం గా భారత ప్రభుత్వ పెట్రోలియం మరియు స‌హ‌జ‌వాయు మంత్రిత్వ‌ శాఖ 2019వ సంవత్సరం జ‌న‌వ‌రి 25వ తేదీన చేరిన విష‌యాన్ని ప్ర‌ధాన‌ మంత్రి శ్రీ న‌రేంద్ర‌ మోదీ అధ్య‌క్ష‌త‌ న జరిగిన కేంద్ర మంత్రివర్గ సమావేశం దృష్టి కి తీసుకురావడమైంది.
ఇత‌ర స‌భ్యత్వ దేశాలు గా ఆస్ట్రేలియా, ఆస్ట్రియా, బెల్జియమ్, బ్రెజిల్‌, కెన‌డా, క్రొయేశియా, డెన్ మార్క్‌, ఎస్తోనియా, ఫిన్‌ లాండ్‌, ఫ్రాన్స్‌, జ‌ర్మ‌నీ, ఐర్లాండ్‌, ఇట‌లీ, జ‌పాన్‌, రిప‌బ్లిక్ ఆఫ్ కొరియా, నెద‌ర్లాండ్స్‌, న్యూజీలాండ్‌, నార్వే, ద‌క్షిణ ఆఫ్రికా, స్వీడ‌న్‌, స్విట్జ‌ర్ లాండ్‌, యునైటెడ్ కింగ్‌డ‌మ్‌, యునైటెడ్ స్టేట్స్, యూరోపియ‌న్‌ క‌మిశన్‌ లు ఉన్నాయి.
ఇంటర్ నేశనల్ ఎనర్జీ ఏజెన్సీ (ఐఇఎ) యొక్క టెక్నాలజీ కొలాబరేశన్ ప్రోగ్రామ్ ఆన్ బయో- ఎనర్జీ (ఐఇఎ బ‌యో ఎన‌ర్జీ టిసిపి) విభిన్న దేశాల మధ్య సమన్వయం కోసం వెలిసిన ఒక అంతర్జాతీయ వేదిక.
బయో- ఎనర్జీ పరిశోధన, అభివృద్ధి మరియు వినియోగం లో జాతీయ కార్యక్రమాల ను అమలుచేసే దేశాల మధ్య సమాచారాన్ని ఇచ్చి పుచ్చుకోవడం, ఇంకా సహకారాన్ని మెరుగుపరచడం దీని ధ్యేయాలు.
ఐఇఎ బ‌యో ఎన‌ర్జీ టిసిపి ఐఇఎ యొక్క ఫ్రేమ్‌వ‌ర్క్ లో ప‌ని చేస్తుంది.
దీని లో భారతదేశాని కి ‘‘అసోసియేశన్’’ హోదా 2017వ సంవత్సరం మార్చి 30వ తేదీ నాటి నుండి ఉంది.
ఐఇఎ బ‌యో ఎన‌ర్జీ టిసిపి లో భార‌త పెట్రోలియం , స‌హ‌జ‌వాయు మంత్రిత్వ‌శాఖ చేర‌డం వెనుక ప్ర‌ధాన ల‌క్ష్యం ముడి చ‌మురు దిగుమ‌తుల‌ను త‌గ్గించ‌డం, అధునాత‌న జీవ ఇంధ‌నాల‌ ను విపణి కి ప‌రిచ‌యం చేయ‌డం ద్వారా కాలుష్య ఉద్గారాల‌ను త‌గ్గించ‌డం.
ఐఇఎ బ‌యో ఎన‌ర్జీ టిసిపి అంతర్జాతీయ సహకారాని కి ఒక వేదిక‌ గా ఉప‌యోగ‌ప‌డ‌నుంది.
అలాగే, జీవ ఇంధ‌న ప‌రిశోధ‌న‌ కు సంబంధించి స‌మాచార మార్పిడి, సాంకేతిక ప‌రిజ్ఞాన అభివృద్ధి, ప్ర‌ద‌ర్శ‌న‌, ప‌ర్యావ‌ర‌ణ‌, వ్య‌వ‌స్థాగ‌త‌, సాంకేతిక‌, సామాజిక అంశాల‌ పై దృష్టి తో ప‌రిస్థితి విశ్లేష‌ణ‌, జీవ ఇంధ‌న సాంకేతిక ప‌రిజ్ఞాన విస్త‌రణ‌ కు సంబంధించి స్వ‌ల్ప‌కాలిక‌, దీర్ఘ‌కాలిక మార్కెట్ అవ‌రోధాల‌ ను విశ్లేషించ‌డం జ‌రుగుతుంది.
ఐఇఎ బ‌యో ఎన‌ర్జీ టిసిపి లో ప‌రిశోధ‌న‌, అభివృద్ధి ని టాస్క్‌ ల పేరు తో నిర్ణీత మూడు సంవ‌త్స‌రాల కార్య‌క్ర‌మం లో చేప‌డుతారు.
ప్ర‌తి సంవ‌త్స‌రం టాస్క్ పురోగ‌తి ని అంచ‌నా వేసి , ప‌రిశీలిస్తారు.
అలాగే మూడు సంవ‌త్స‌రాల‌ లో ప్ర‌తి సంవత్స‌రం టాస్క్ అంశాల‌ ను తిరిగి రూపొందిస్తారు.
కొత్త ల‌క్ష్యాల‌ ను చేరుస్తారు.
ప్ర‌భుత్వ‌ రంగ చ‌మురు మార్కెటింగ్ కంపెనీ ల సాంకేతిక వ్య‌క్తులు ఈ టాస్క్‌ల‌ లో త‌మ వంతు స‌హ‌కారాన్ని అందిస్తారు.
ఇందులో పెట్రోలియమ్, స‌హ‌జ‌ వాయువు మంత్రిత్వ శాఖ పాలుపంచుకుంటుంది.
ఐఇఎ బ‌యో ఎన‌ర్జీ టిసిపి లో పాల్గొన్నందువ‌ల్ల క‌లిగే ప్ర‌యోజ‌నాల‌ లో ఉమ్మ‌డి ఖ‌ర్చులు, ఒకే చోట ల‌భ్య‌మ‌య్యే సాంకేతిక వ‌న‌రులు ఉన్నాయి.
జాతీయ‌ స్థాయి ప‌రిశోధ‌న‌ల‌ లో ఒకే దానిపై ప‌లు ప‌రిశోధ‌న‌ల‌ కు వీలు లేకుండా జాగ్ర‌త్త ప‌డ‌డానికి వీలు క‌లుగుతుంది.
ప‌రిశోద‌న అభివృద్ధి సామ‌ర్థ్యాల‌ ను మ‌రింత బ‌లోపేతం చేయ‌డానికి వీలు క‌లుగుతుంది.
ఆయా దేశాలు అనుస‌రిస్తున్న మెరుగైన ప‌ద్ధ‌తుల‌ కు సంబంధించిన స‌మాచారాన్ని ఇచ్చిపుచ్చుకోవ‌డానికి, పరిశోధ‌కుల నెట్‌వ‌ర్క్ ఏర్పాటు చేసుకోవ‌డానికి, ప‌రిశోధ‌న‌ ను అమలు చేయ‌డానికి ఇది దోహ‌ద‌ప‌డుతుంది.
అంతేకాదు, అంత‌ర్జాతీయ సంస్థ‌ల‌ తో సంబంధ బాంధ‌వ్యాలు క‌లిగి వుడ‌డంవ‌ల్ల ఆయా సంస్థ‌లు పెట్రోలియం స‌హ‌జ‌ వాయు మంత్రిత్వ‌ శాఖ‌ కు ప్ర‌పంచ‌ వ్యాప్తం గా జీవ ఇంధ‌న రంగం లో జ‌రుగుతున్న అభివృద్ధి ని గురించి స‌మాచారం తెలిపే అవ‌కాశం ఉంది.
అలాగే ప‌రిశోధ‌న‌, నూతన ఆవిష్కరణల‌ లో గ‌ల వ్య‌క్తులు స‌హ‌ ప‌రిశోధ‌కుల‌ ను కలుసుకొని చ‌ర్చించ‌డానికి ఆ ర‌కం గా త‌గిన విధాన‌ప‌ర‌మైన చ‌ర్య‌ల ను తీసుకోవ‌డానికి ఇది వీలు క‌ల్పిస్తుంది.
వీట‌న్నింటికి తోడు ఇందులో స‌భ్య‌త్వాన్ని పొందడం వ‌ల్ల భార‌తదేశం బ‌యోగ్యాస్‌, ఘ‌న వ్య‌ర్థాల నిర్వ‌హ‌ణ‌, బ‌యో రిఫైనింగ్ ల వంటి ల‌క్ష్యాల‌ పై మ‌రింతగా దృష్టి పెట్ట‌డానికి వీలు చిక్కుతుంది.
వీటి కి సంబంధించి సంబంధిత మంత్రిత్వ‌ శాఖ‌లు, సంస్థ‌ లు, విభాగాలు ఇందులో పాలుపంచుకోవచ్చు.
