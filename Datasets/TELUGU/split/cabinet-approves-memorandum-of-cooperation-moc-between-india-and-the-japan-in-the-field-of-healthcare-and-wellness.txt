ఆరోగ్య‌సంర‌క్ష‌ణ‌, వెల్‌నెస్ రంగంలో ఇండియా, జ‌పాన్ మ‌ధ్య స‌హ‌కారానికి సంబంధించిన అవ‌గాహ‌న‌కు కేబినెట్ ఆమోదం.
ప్ర‌ధాన‌మంత్రి శ్రీ న‌రేంద్ర మోదీ అధ్య‌క్ష‌త‌న జ‌రిగిన కేంద్ర కేబినెట్ స‌మావేశం, హెల్త్‌కేర్‌, వెల్‌నెస్ రంగంలో ఇండియా, క‌న‌గ‌వా ప్రిఫెక్చుర‌ల్ గ‌వ‌ర్న‌మెంట్ ఆఫ్ జ‌పాన్ మ‌ధ్య స‌హ‌కార అవ‌గాహ‌నా ఒప్పందానికి వెనుక‌టి తేదీనుంచి అమ‌లులోకి వ‌చ్చే విధంగా కేబినెట్ ఆమోదం తెలిపింది.
అమ‌లు వ్యూహం, ల‌క్ష్యాలు :
ఇరువైపులా కార్య‌క్ర‌మాలు స‌హ‌కార అవ‌గాహ‌నా ఒప్పందం కాపీ అందిన త‌ర్వాత ప్రారంభ‌మౌతాయి.
ఇరు దేశాల మ‌ధ్య సంత‌కాలు జ‌రిగిన‌ ఎం.ఒ.సి నిబంధ‌న‌ల‌కు అనుగుణంగా చర్య‌లు ఉంటాయి.
ఎం.ఒ.సి అమ‌లులో ఉన్నంత వ‌ర‌కూ ఇందుకు సంబంధించిన‌ ప్ర‌క్రియ కొన‌సాగుతూ ఉంటుంది.
ప్ర‌ధాన ప్ర‌భావం :
ఈ ఎం.ఒ.సి సంప్ర‌దాయ వైద్యానికి సంబంధించి ఇరు దేశాల మ‌ధ్య ద్వైపాక్షిక స‌హ‌కారాన్ని పెంపొందింప చేస్తుంది.
ఇది ఇరు దేశాల‌కు ఎంతో ప్రాముఖ్య‌త‌ క‌లిగిన‌దిగా చెప్పుకోవ‌చ్చు.
ఇందుకు అయ్యే వ్య‌యం
ఇందులో అద‌న‌పు ఆర్థిక అంశాలు ఏవీ ఇమిడి లేవు.
ప‌రిశోధ‌న జ‌ర‌ప‌డానికి, శిక్ష‌ణ కోర్సుల‌కు, స‌ద‌స్సులు, స‌మావేశాలు నిర్వ‌హించ‌డానికి, నిపుణుల‌ను పంప‌డానికి అవ‌స‌ర‌మైన నిధుల‌ను ప్ర‌స్తుతం కేటాయించిన బ‌డ్జెట్‌నుంచి , ఆయుష్ మంత్రిత్వ‌శాఖ ప్ర‌ణాళికా వ్య‌యం నుంచి ఖ‌ర్చు చేస్తారు.
నేప‌థ్యం:
సంప్ర‌దాయ వైద్యానికి సంబంధించి భార‌త‌దేశానికి అభివృద్ధి చెందిన వ్య‌వ‌స్థ‌లు ఉన్నాయి.
అంత‌ర్జాతీయ ఆరోగ్య ప‌రిర‌క్ష‌ణ రంగంలో దీనికి మంచి అవ‌కాశాలు ఉన్నాయి.
భార‌త ప్ర‌భుత్వానికి చెందిన ఆయుష్ మంత్రిత్వ‌శాఖ‌, సంప్ర‌దాయ వై్ద్య‌రంగంలో స‌హ‌కారానికి 14 దేశాల‌తో అవ‌గాహ‌నా ఒప్పందాలు కుదుర్చుకున్న‌ది.
ఈ మంత్రిత్వ‌శాఖ సంప్ర‌దాయ వైద్యాన్ని అంత‌ర్జాతీయంగా ప్ర‌చారం చేయ‌డానికి , ప్రోత్స‌హించ‌డానికి అధికారం క‌లిగి ఉంది.
ఇండియా, జ‌పాన్‌ల మ‌ధ్య ద్వైపాక్షిక సంబంధాల‌కు ఎంతో చ‌రిత్ర ఉంది.
ఈ సంబంధాల‌కు ఆధ్యాత్మిక సంబంధాలు, బ‌ల‌మైన సాంస్కృతిక, నాగ‌రిక‌తా సంబంధాలు ఉన్నాయి.ఇండియా,జ‌పాన్‌ల మ‌ధ్య రాజ‌కీయ‌, ఆర్థిక‌, శాస్త్రీయ‌, సాంస్కృతిక సంబంధాలు చెప్పుకోద‌గిన‌వి. సంప్ర‌దాయ వైద్యానికి సంబంధించి గ‌ట్టి నేప‌థ్యం ఉండ‌డంతో ఆయుర్వేద‌, యోగ‌, వైపు జ‌పాన్ ఆస‌క్తి క‌న‌బ‌రుస్తోంది.
***
