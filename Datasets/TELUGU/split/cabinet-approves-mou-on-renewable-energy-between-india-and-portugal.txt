భారతదేశానికి, పోర్చుగల్ కు మధ్య నవీకరణయోగ్య శక్తి రంగానికి సంబంధించిన ఒక అవగాహనపూర్వక ఒప్పందం (ఎమ్ఒయు) పై సంతకాలకు ప్రధాన మంత్రి శ్రీ నరేంద్ర మోదీ అధ్యక్షతన సమావేశమైన కేంద్ర మంత్రివర్గం ఎక్స్- పోస్ట్ ఫ్యాక్టో ఆమోదం తెలిపింది.
ఈ ఎమ్ఒయు పై న్యూ ఢిల్లీ లో 2017 జనవరి 6వ తేదీన సంతకాలు జరిగాయి.
ఉభయ దేశాల మధ్య ద్వైపాక్షిక సహకారం బలోపేతం కావడానికి ఈ ఎమ్ఒయు తోడ్పడగలదు.
పరస్పర సమానత్వం, ఆదాన ప్రదాన ప్రాతిపదికలపై నూతన మరియు నవీకరణయోగ్య అంశాలలో సాంకేతిక సంబంధి ద్వైపాక్షిక సహకారాన్ని పెంపొందించుకొనేందుకు మరియు ప్రోత్సహించేందుకు ఒక సహకారాత్మక సంస్థాగత సంబంధాన్ని పునాదిగా ఏర్పరచాలని ఇరు పక్షాలు ధ్యేయంగా పెట్టుకొన్నాయి.
ఒక సంయుక్త కార్యాచరణ సంఘాన్ని ఏర్పాటు చేయాలని ఎమ్ఒయు సూచిస్తోంది.
ఈ విధమైన సంయుక్త కార్యాచరణ సంఘానికి- శాస్త్ర విజ్ఞాన సంస్థలు, పరిశోధన కేంద్రాలు, విశ్వవిద్యాలయాలు, లేదా మరేదైనా ఎన్ టిటీ కి చెందిన ఇతర సభ్యులను కూడా కలుపుకోవడం అత్యవసరమని భావించినప్పుడు- వారిని సహ నియామకం చేసుకొనేందుకు అవకాశం ఉంటుంది.
