శాంతియుత అవసరాల కోసం అంతరిక్ష అన్వేషణ, ఉపయోగాలలో సహకారం పై భారత, ఉజ్బెకిస్తాన్ మధ్య ఒప్పందాన్ని ప్రధానమంత్రి శ్రీ నరేంద్రమోదీ అధ్యక్షతన సమావేశమైన మంత్రి మండలి ఆమోదించింది.
ఉజ్బెకిస్తాన్ అధ్యక్షుడు భారతదేశంలో అధికార పర్యటన సమయంలో 2018 అక్టోబర్ ఒకటవ తేదీన ఈ ఒప్పందంపై సంతకం చేయడం జరిగింది.
ప్రధాన ప్రభావం :
అంతరిక్షం నుండి భూమి గురించి తెలుసుకోవడం, ఉపగ్రహం ద్వారా సమాచారం అందుకోవడం, ఉపగ్రహం కేంద్రంగా పరిసరాలను గుర్తించడం, అంతరిక్ష శాస్త్రం, ఉప గ్రహాల అన్వేషణ వంటి అంశాలలో నూతన పరిశోధనా కార్యకలాపాలను విశ్లేషించడానికి అనువుగా ప్రేరణ కలిగించడానికి – భారత, ఉజ్బెకిస్తాన్ దేశాల మధ్య సహకారాన్ని ఈ ఒప్పందం పటిష్ఠపరుస్తుంది.
ప్రయోజనం :
మానవాళి ప్రయోజనం కోసం అంతరిక్ష సాంకేతికత వినియోగం రంగంలో సంయుక్త కార్యాచరణను అభివృద్ధి చేయడానికి ఈ ఒప్పందం దోహదపడుతుంది.
ఈ ఒప్పందాన్ని అమలుచేయడానికి అవసరమైన అంశాలు, నిర్ణీత కాల పరిమితి తో సహా ఒక కార్యాచరణ ప్రణాళిక ను రూపొందించడానికి గాను, ఒక సంయుక్త కార్యాచరణ బృందాన్ని ఏర్పాటు చేయడానికి ఈ ఒప్పందం వీలు కల్పిస్తుంది.
***
