ఆరోగ్యం మరియు వైద్య రంగంలో భారతదేశానికి, క్యూబా కు మధ్య సహకారానికి సంబంధించిన ఒక అవగాహనపూర్వక ఒప్పంద పత్రానికి (ఎమ్ఒయు కు) ప్రధాన మంత్రి శ్రీ నరేంద్ర మోదీ అధ్యక్షతన సమావేశమైన కేంద్ర మంత్రివర్గం ఎక్స్-పోస్ట్-ఫ్యాక్టో ఆమోదం తెలిపింది.
ఈ ఎమ్ఒయు పైన 2017 డిసెంబర్ 06వ తేదీన న్యూ ఢిల్లీ లో సంతకాలయ్యాయి.
ఈ ఎమ్ఒయు ఈ కింద పేర్కొన్న రంగాలలో సహకారానికి వీలు కల్పిస్తుంది:-
ఎ. వైద్యులు, అధికారులు ఇతర ఆరోగ్య రంగ వృత్తినిపుణులు, ఇంకా నిపుణుల రాకపోకలు, మరియు శిక్షణ; బి. మానవ వనరుల అభివృద్ధి, ఆరోగ్య సేవల వికాసం తో పాటు ఆరోగ్య సంరక్షణ సదుపాయాల స్థాపనలో సహాయం; సి. ఆరోగ్య రంగంలో మానవ వనరులకు స్వల్పకాలిక శిక్షణను సమకూర్చడం; డి. ఫార్మాస్యూటికల్స్, వైద్య పరికరాల సంబంధిత నియంత్రణ మరియు సమాచారాన్ని ఇచ్చి పుచ్చుకోవడం; ఇ. ఫార్మాస్యూటికల్స్ రంగంలోను, ఇంకా ఇరు పక్షాలు గుర్తించినటువంటి ఇతర రంగాలలోను వ్యాపార అభివృద్ధి సంబంధ సహాయం; ఎఫ్.
జనరిక్ మరియు అత్యవసర ఔషధాల సేకరణలో, డ్రగ్ సప్లయిల సోర్సింగ్ లో సహాయం; జి. ఆరోగ్య సంబంధిత సామగ్రి మరియు ఫార్మాస్యూటికల్ ఉత్పత్తుల సేకరణ; హెచ్.
పరస్పరం అంగీకారం కుదిరే మేరకు మరే ఇతర రంగంలోనైనా సహకారం; ఈ ఎమ్ఒయు అమలును పర్యవేహక్షించేందుకు మరియు సహకారానికి సంబంధించిన వివరాలను విస్తరింపచేయడానికి ఒక సంయుక్త కార్యాచరణ బృందాన్ని ఏర్పాటు చేస్తారు.
***
