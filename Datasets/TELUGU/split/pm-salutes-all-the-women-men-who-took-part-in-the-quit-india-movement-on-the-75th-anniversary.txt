క్విట్ ఇండియా ఉద్య‌మంలో పాల్గొన్న‌ పురుషుల‌కు మ‌రియు మ‌హిళ‌లు అంద‌రికీ ఉద్యమ 75 వ వార్షికోత్స‌వం సంద‌ర్భంగా ప్ర‌ధాన మంత్రి శ్రీ న‌రేంద్ర మోదీ ప్ర‌ణామం చేశారు.
అలాగే, 2022వ సంవత్సరాని క‌ల్లా ‘న‌వ భార‌త’ నిర్మాణానికి సంక‌ల్పం తీసుకోవ‌ల‌సిందిగా ప్ర‌జ‌ల‌కు ప్ర‌ధాన మంత్రి విజ్ఞ‌ప్తి చేశారు.
‘‘చ‌రిత్రాత్మ‌క‌మైన క్విట్ ఇండియా ఉద్య‌మంలో పాల్గొన్న గొప్ప పురుషులు, మ‌రియు మ‌హిళ‌లు అంద‌రికీ ఉద్యమ 75వ వార్షికోత్స‌వం సందర్భంగా మ‌నం ప్ర‌ణ‌మిల్లుదాము.
స్వాతంత్య్రం సంపాదించుకోవాల‌న్న ధ్యేయంతో యావ‌త్ దేశ ప్ర‌జ‌లు మ‌హాత్మ గాంధీ నాయ‌క‌త్వంలో ఒక్కటయ్యారు.
వ‌ల‌స రాజ్య పాల‌న నుండి భార‌త‌దేశాన్ని విముక్తం చేయ‌డం 1942వ సంవ‌త్స‌రంలో త‌క్ష‌ణావ‌స‌రంగా ఉండింది.
75 సంవ‌త్స‌రాల అనంత‌రం, ఈ రోజు త‌లెత్తిన స‌మ‌స్య‌లు వేరే విధంగా ఉన్నాయి.
భార‌త‌దేశాన్ని పేద‌రికం, మ‌లినాలు, అవినీతి, ఉగ్ర‌వాదం, కుల‌త‌త్వం, మ‌త‌వాదాల బారి నుండి విముక్తం చేయ‌డానికి మ‌రియు 2022వ సంవ‌త్స‌రాని క‌ల్లా ఒక ‘న‌వ భార‌తా’న్ని నిర్మించాల‌న్న మ‌న క‌ల‌ల‌ను సాకారం చేసుకోవ‌డానికి మ‌నం ప్ర‌తిన పూనుదాము.
మ‌న స్వాతంత్య్ర స‌మ‌ర యోధులు గ‌ర్వించేట‌టు వంటి భార‌త‌దేశాన్ని నిర్మించ‌డం కోసం #SankalpSeSiddhi పేరిట మ‌న‌మంతా భుజం భుజం క‌లిపి ప‌ని చేద్దాము’’ అని ప్ర‌ధాన మంత్రి త‌న సందేశంలో పేర్కొన్నారు.
