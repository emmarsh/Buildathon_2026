ప్రధాన మంత్రి శ్రీ నరేంద్ర మోదీ ఈ రోజు 60 మందికి పైగా క్రీడాకారులను ఒక్కొక్కరిని విడివిడిగా కలుసుకొని వారితో ముచ్చటించారు.
వారందరు త్వరలోనే రియో ఒలంపిక్స్ లో భారతదేశానికి ప్రాతినిధ్యం వహించనున్నారు.
ప్రధాన మంత్రి ఇలా ఆటగాళ్లను ప్రత్యేకంగా పలకరించడం ఇదివరకు ఎన్నడూ జరగలేదు.
వారికందరిలోను ఉత్సాహాన్ని నింపేటందుకు ప్రధాన మంత్రి వారితో మాట్లాడారు.
పలువురితో ఆయన ఇష్టాగోష్ఠిగా సంభాషించారు; ఈ సందర్భంగా వారిలో అనేక మంది వారి మొబైల్ ఫోన్ లను ఉపయోగించి ప్రధాన మంత్రితో కలసి సెల్ఫీలు తీసుకున్నారు.
ఇది జరిగిన అనంతరం ప్రధాన మంత్రి ప్రతి క్రీడాకారుడితోను / క్రీడాకారిణి తోను కలసి తాను దిగిన ఛాయాచిత్రాలను సాంఘిక నెట్ వర్కింగ్ వేదిక అయిన ట్విట్టర్ లో పంచుకొన్నారు.
ఆ ఛాయాచిత్రాలతో పాటు వారికి తాను ఇచ్చిన సూచనలను కూడా ఆయన జత చేశారు.
ప్రధాన మంత్రి సూచనలను పలువురు క్రీడాకారులు మెచ్చుకొన్నారు.
ప్రధాన మంత్రితో తాము తీయించుకొన్న సెల్ఫీలను మరియు ఫోటోలను వారు కూడా పంచుకొన్నారు.
ఈ ట్వీట్ లలో కొన్నింటిని ప్రధాన మంత్రి సైతం పునరావృత్తం చేశారు.
ప్రధాన మంత్రి ఈ విధంగా రీట్వీట్ చేసిన వాటిలో బాక్సింగ్ క్రీడాకారుడు శ్రీ మనోజ్ కుమార్ మరియు రెజ్ల ర్ శ్రీ యోగీశ్వర్ దత్ లకు చెందిన ట్వీట్ లు ఉన్నాయి.
