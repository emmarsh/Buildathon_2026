సావరిన్ బంగారం బాండ్ల (ఎస్ జి బి) పథకం నిర్దేశించిన లక్ష్యాలను సాధించడానికి అనువుగా, ఆ పథకానికి సంబంధించిన మార్గదర్శక సూత్రాల సవరణకు ప్రధాన మంత్రి శ్రీ నరేంద్ర మోదీ అధ్యక్షతన సమావేశమైన కేంద్ర మంత్రి వర్గం ఆమోదం తెలిపింది.
ఈ పథకంలో రెండు రకాలైనటువంటి మార్పులు చేయడం జరిగింది:
ఈ పథకాన్ని మరింత ఆకర్షణీయంగా మార్చి, లక్ష్యాల మేరకు నిధులను సమీకరించడానికి, బంగారం దిగుమతుల వల్ల ఎదురవుతున్న ఆర్ధిక ఒత్తిడిని, అలాగే కరెంట్ అకౌంట్ లోటు (సిఎడి) ని తగ్గించడానికి ఈ పథకం లక్షణాలలో కొన్ని నిర్దిష్టమైనటువంటి మార్పులు చేశారు.
వివిధ వర్గాల పెట్టుబడిదారులకు ప్రత్యామ్నాయ పెట్టుబడులను సూచించే విధంగా సావరిన్ బంగారం బాండ్లను వివిధ వడ్డీ రేట్లతో, ప్రమాదాల భద్రత / చెల్లింపులతో ప్రవేశపెట్టడానికి వీలుగా ఆర్ధిక మంత్రిత్వ శాఖకు వెసులుబాటు ఇవ్వడం జరిగింది.
ఒక నిర్దిష్టమైన షేర్లు గుణగణాలను ఖరారు చేయడానికీ – దానిని ప్రకటనగా జారీ చేయడానికి మధ్య సమయాన్ని తగ్గించడానికి వీలుగా ఆర్ధిక మంత్రి అనుమతితో ఈ పథకంలో సవరణలు / అదనపు లక్షణాలను జత చేర్చడానికి ఆర్ధిక మంత్రిత్వ శాఖ (జారీదారు) కు ఈ అధికారాన్ని అప్పగించడం జరిగింది.
కొత్త పెట్టుబడి ఉత్పత్తుల పోటీ అంశాలను ఎదుర్కోడానికి, చాలా చలనశీలంగా, ఒక్కొక్కసారి అస్థిర మార్కెట్, స్థూల ఆర్ధిక , బంగారం ధరల వంటి ఇతర పరిస్థితులను ఎదుర్కోడానికి ఈ వెసులుబాటు సమర్ధంగా ఉపయోగపడుతుంది.
ఈ పథకంలో దిగువ పేర్కొన్న మార్పులను ఆమోదించడం జరిగింది:
ఒక్కో ఆర్ధిక సంవత్సరంలో పెట్టుబడి పరిమితిని వ్యక్తులకు 4 కిలోగ్రాముల వరకు, అవిభక్త హిందూ కుటుంబాలు (హెచ్ యుఎఫ్) కు 4 కిలోగ్రాముల వరకు, ట్రస్టులు, ప్రభుత్వం ఎప్పటికప్పుడు నోటిఫై చేసేటటువంటి ఇతర సంస్థలకు 20 కిలోగ్రాముల వరకు పెంచడం జరిగింది.
గరిష్ఠ పరిమితిని ఆర్ధిక సంవత్సరం ప్రాతిపదికగా లెక్కిస్తారు.
సెకండరీ మార్కెట్ ట్రేడింగ్ సమయంలో కొనుగోలు చేసిన ఎస్ జి బి లు ఇందులో కలుస్తాయి.
iii. బ్యాంకులు, ఆర్ధిక సంస్థలు అదనపు భద్రతగా పెట్టుకున్నటువంటి హోల్డింగ్స్ ను ఈ పెట్టుబడి గరిష్ఠ పరిమితిలో కలవవు.
ఈ సావరిన్ గోల్డ్ బాండ్లు ‘ఆన్ ట్యాప్’ పద్ధతిన అందుబాటులో ఉంటాయి.
ఎన్ఎస్ఇ, బిఎస్ఇ, బ్యాంకులు, తపాలా శాఖ తో సంప్రదింపుల ఆధారంగా ‘ఆన్ ట్యాప్’ విక్రయాలను ఆర్ధిక మంత్రిత్వ శాఖ ఖరారు చేస్తుంది.
లిక్విడిటీని, ఎస్ జి బి ల విక్రయ సామర్ధ్యాన్ని మెరుగుపరచడానికి తగిన మార్కెట్ మేకింగ్ కార్యక్రమాలను రూపొందిస్తారు.
వాణిజ్య బ్యాంకులు లేదా ఎమ్ ఎమ్ టి సి వంటి ప్రభుత్వ రంగ సంస్థ లు లేదా భారత ప్రభుత్వం నిర్ణయించిన ఏదైనా సంస్థ..
ఇవి మార్కెట్ మేకర్లుగా ఉండవచ్చు.
అవసరమని భావిస్తే – భారత ప్రభుత్వం – ఏజెంట్లకు ఎక్కువ మొత్తంలో కమీషన్ అనుమతించే అవకాశం ఉంది.
పూర్వరంగం:
సావరిన్ గోల్డ్ బాండ్ (ఎస్ జిబి) పథకాన్ని మంత్రివర్గం ఆమోదంతో 2015 నవంబర్ 5వ తేదీన భారత ప్రభుత్వం ప్రవేశపెట్టింది.
బంగారాన్ని కొనుగోలు చేయడానికి ప్రత్యామ్నాయంగా ఒక ఆర్ధిక వనరుగా అభివృద్ధి చేయడమే ఈ పథకం ముఖ్యోద్దేశం.
పెట్టుబడి కోసం ప్రతి ఏటా కొనుగోలు చేస్తున్న సుమారు 300 టన్నుల బంగారు కడ్డీలు, నాణేలలో కొంత భాగాన్ని ‘డీమ్యాట్’ గోల్డ్ బాండ్ల రూపంలోకి మార్చడం లక్ష్యం.
ఈ పథకం కింద 2015-16 లో 15,000 కోట్ల రూపాయలు, 2016-17 లో 10,000 కోట్ల రూపాయలు సమీకరించాలని లక్ష్యంగా నిర్ణయించారు.
ఈ పథకం కింద ఇంతవరకు 4,769 కోట్ల రూపాయలు ప్రభుత్వ ఖాతా లోకి జమ అయ్యాయి.
ఈ పథకం కింద ఇంతవరకు అనుకున్న దానికంటే తక్కువ స్పందన వచ్చిన నేపథ్యంలో, సిఎడి పై పడుతున్న భారాన్ని, మొత్తం మీద దేశ స్థూల ఆర్ధిక పరిస్థితిని పరిగణనలోకి తీసుకొని ఈ పథకాన్ని విజయవంతం చేయడం కోసం ఈ పథకంలో మార్పులు చేయడం అవసరమని భావించడం జరిగింది.
