ప‌ర‌స్ప‌రం వినియోగించుకొనే క‌మ్యూనికేష‌న్ ట‌వ‌ర్లు, ఇత‌ర మౌలిక స‌దుపాయాలను ఏర్పాటు చేయ‌డానికిగాను ర‌క్ష‌ణ శాఖ స్థ‌లాన్ని క‌మ్యూనికేష‌న్ ఆప‌రేట‌ర్ల‌కు అంద‌జేయాల‌నే ప్ర‌తిపాద‌న‌కు ప్ర‌ధాన మంత్రి న‌రేంద్ర మోదీ అధ్యక్షతన స‌మావేశ‌మైన కేంద్ర మంత్రివర్గం ఆమోదం తెలిపింది.
దీనికి సంబంధించి రక్ష‌ణ శాఖ రూపొందించిన‌ స‌వ‌రించిన విధానానికి మంత్రివర్గం ఆమోదం తెలిపింది.
మొబైల్ ట‌వ‌ర్ల ఏర్పాటు కోసం అనుమ‌తులు ఇవ్వ‌డంలో టెలిక‌మ్యూనికేష‌న్ ల విభాగం (డిఒటి) మార్గ‌ద‌ర్శ‌కాలు, విధానం అమ‌లులో వ‌చ్చే అనుభ‌వం ఆధారంగా ఈ ప్ర‌తిపాద‌న రూపొందింది.
రక్ష‌ణ‌ శాఖ‌కు చెందిన ప్రాంతాలు, కంటోన్మెంట్ ప్ర‌దేశాలలో గ‌ల స్థ‌లాలను కేటాయించ‌డానికిగాను స‌వ‌రించిన విధానం ఉప‌యోగ‌ప‌డుతుంది.
దీనివ‌ల్ల డిఒటి లో ఐపి-Iగా నమోదైన కంపెనీలు, లైసెన్స్ క‌లిగిన సంస్థలు ప‌ర‌స్ప‌రం వినియోగించుకొనే క‌మ్యూనికేష‌న్ ట‌వ‌ర్ల‌ను, ఇత‌ర మౌలిక స‌దుపాయాల‌కు ఉప‌యోగించుకొంటాయి.
ఇది కంటోన్మెంట్ లు, మిలిటరీ స్థావ‌రాలలో క‌మ్యూనికేష‌న్ సేవ‌ల నాణ్య‌తను పెంచుతుంది.
