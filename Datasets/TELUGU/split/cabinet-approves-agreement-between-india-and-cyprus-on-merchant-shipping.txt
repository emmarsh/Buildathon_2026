మర్చంట్ షిప్పింగ్ పై భారతదేశం మరియు సైప్రస్ ల మధ్య ఒప్పందానికి ప్రధాన మంత్రి శ్రీ నరేంద్ర మోదీ అధ్యక్షతన సమావేశమైన కేంద్ర మంత్రివర్గం ఎక్స్-పోస్ట్ ఫ్యాక్టో ఆమోదం తెలిపింది.
ఈ ఒప్పందంపై 2017 ఏప్రిల్ లో సంతకాలు జరిగాయి.
ఈ ఒప్పందం రెండు దేశాల మధ్య సముద్ర ఆధారిత వ్యాపారం అభివృద్ధి చెందడంలో ఏవైనా ఆటంకాలు ఉంటే వాటిని తొలగించడంలో సహకారానికి మార్గం సుగమం చేస్తుంది.
ఉభయ దేశాల మధ్య వస్తువుల రవాణాలో పాలుపంచుకోవడాన్న ప్రోత్సహించడం తో పాటు ఇతర దేశాల నుండి రవాణాను కూడా ప్రోత్సహించగలదు.
అలాగే, ఈ రెండు దేశాల నౌకలలో పనికి కుదిరే వారి సంక్షేమం కోసం, పని పరిస్థితులను మెరుగుపరచడం, ఉపాధికల్పన లలో కూడా ఈ ఒప్పందం ఇతోధిక సహకారానికి బాటపరచే అవకాశం ఉంది.
