గోవులు మ‌రియు వాటి సంత‌తి సంర‌క్ష‌ణ, ప‌రిర‌క్ష‌ణ మరియు అభివృద్ధి లక్ష్యాల సాధన కోసం రాష్ట్రీయ కామ‌ధేను ఆయోగ్ ను ఏర్పాటు చేసేందుకు ప్ర‌ధాన మంత్రి శ్రీ న‌రేంద్ర మోదీ అధ్య‌క్ష‌త‌ న జ‌రిగిన కేంద్ర మంత్రివ‌ర్గ స‌మావేశం ఆమోదం తెలిపింది.
ప్ర‌భావం:
రాష్ట్రీయ కామ‌ధేను ఆయోగ్ ను ఏర్పాటు చేయ‌డం వ‌ల్ల దేశం లో ప‌శు సంత‌తి సంర‌క్ష‌ణ‌ కు, ప‌రిర‌క్ష‌ణ‌ కు మరియు పశుగణం అభివృద్ధి కి తోడ్పాటు ల‌భించ‌గ‌ల‌దు.
అంతేకాకుండా ఇది దేశ‌వాళీ జాతుల సంర‌క్ష‌ణ కు మ‌రియు అభివృద్ధి కి దోహ‌దం చేయ‌గ‌ల‌దు.
ప‌శుగ‌ణం అధిక వృద్ధి కి మార్గం సుగ‌మం కావ‌డం తో పాటు చిన్న రైతుల‌ కు, స‌న్న‌కారు రైతుల‌ కు, మ‌హిళ‌ల‌ కు కూడా ల‌బ్ది చేకూర‌గ‌ల‌దు.
రాష్ట్రీయ కామ‌ధేను ఆయోగ్ కేంద్ర ప్ర‌భుత్వం లోను/రాష్ట్ర ప్ర‌భుత్వం లోను గోవుల పెంప‌కం, సేంద్రియ ఎరువులు, బ‌యోగ్యాస్ త‌దిత‌ర రంగాల లో ప‌రిశోధ‌న కు అంకిత‌మైన విభాగాలు లేదా సంస్థ లు, ప‌శువైద్య, జంతు విజ్ఞాన శాస్త్ర లేదా వ్య‌వ‌సాయ విశ్వ‌విద్యాల‌యాలు..
వీట‌న్నింటి తో స‌మ‌న్వ‌యాన్ని నెలకొల్పుకొంటూ ప‌నిచేస్తుంది.
పూర్వ‌రంగం:
గోవుల ను మ‌రియు వాటి సంత‌తి ని కాపాడ‌టం, పరిరక్షించ‌డం మ‌రియు వాటి సంఖ్య ను పెంచ‌డం కోసం రాష్ట్రీయ కామ‌ధేను ఆయోగ్ ను ఏర్పాటు చేయ‌డం వ‌ల్ల దేశం లో గోవుల ప‌రిర‌క్ష‌ణ దిశ‌ గా సాగుతున్న కార్య‌క్ర‌మాల కు ఒక దిశ ను, విధాన సంబంధ‌మైన‌టువంటి చ‌ట్రాన్ని స‌మ‌కూర్చ‌డం సాధ్య‌ప‌డ‌నుంది.
అంతేకాక‌ గోవుల సంక్షేమాని కి సంబంధించిన చ‌ట్టాల ను స‌ముచిత రీతి లో అమలు చేసేందుకు కూడా రంగం సిద్ధ‌మ‌వుతుంది.
2019-20 కేంద్ర బ‌డ్జెటు లో చేసిన ప్ర‌క‌ట‌న కు అనుగుణం గా రాష్ట్రీయ కామ‌ధేను ఆయోగ్ ను స్థాపించడం జరుగుతోంది.
**
