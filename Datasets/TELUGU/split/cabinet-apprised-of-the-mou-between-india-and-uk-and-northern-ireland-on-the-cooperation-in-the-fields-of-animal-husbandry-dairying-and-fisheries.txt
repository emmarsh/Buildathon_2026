ప‌శు పోషణ, పాడి ప‌శువుల పెంప‌కం, ఇంకా చేప‌ల పెంప‌కం రంగాల‌లో స‌హ‌కారం అంశంపై భార‌త‌దేశం, యునైటెడ్ కింగ్ డ‌మ్ మ‌రియు నార్ద‌న్ ఐర్లండ్ ల మ‌ధ్య కుదిరిన అవ‌గాహ‌న పూర్వ‌క ఒప్పంద ప‌త్రం (ఎంఒయు) వివ‌రాల‌ను ప్ర‌ధాన మంత్రి శ్రీ న‌రేంద్ర‌ మోదీ అధ్య‌క్ష‌త‌న జ‌రిగిన కేంద్ర మంత్రివ‌ర్గ స‌మావేశం దృష్టి కి తీసుకురావ‌డ‌మైంది.
ఈ ఎంఒయు పైన 2018 ఏప్రిల్ 17వ తేదీన సంత‌కాల‌య్యాయి.
భార‌త‌దేశం లో ప‌శుసంపద మ‌రియు మత్స్య పరిశ్రమ ఉత్ప‌త్తి ని, ఉత్పాద‌క‌త‌ ను పెంపొందించాలన్న ఉద్దేశం తో ద్వైపాక్షిక స‌హ‌కారాన్ని అభివృద్ధిప‌ర‌చుకోవాల‌నేది ఈ ఎంఒయు ధ్యేయంగా ఉంది.
ప్ర‌భావం:
ఈ భాగ‌స్వామ్యం పాడి, చేప‌లు మ‌రియు ప‌శుగణం సంబంధ ఉత్ప‌త్తుల దేశీయ వినియోగాన్ని, ఎగుమ‌తుల‌ను మెరుగుపరుస్తుందని ఆశిస్తున్నారు.
ఈ ఎంఒయు ఈ కింద ప్రస్తావించిన చ‌ర్య‌ల ద్వారా ప‌శు సంత‌తి వృద్ధి లోను, చేప‌ల పెంప‌కం, పాడి ప‌రిశ్ర‌మ ల వికాసం లోను స‌హ‌కారాన్ని, సంప్ర‌దింపుల‌ను ప్రోత్స‌హించ‌నుంది:
* ప‌శు సంవ‌ర్ధ‌కం, మ‌త్స్య ఉత్ప‌త్తుల సంబంధిత అంశాల‌లో ప‌ర‌స్ప‌ర ప్ర‌యోజ‌నాలు ముడివడ్డ అంశాలు.
* ప‌శుగ‌ణం స్వ‌స్థ‌త‌ పెంపుదల, పాడి ప‌శువుల పెంప‌కం, ఇంకా చేప‌ల పెంప‌కం లో తోడ్పాటు.
* పోష‌క విలువ‌ల‌తో కూడిన‌ ప‌శువుల‌ దాణా ను అభివృద్ధి ప‌ర‌చ‌డం లోను, దానిని పశువులకు మేత కొర‌త‌ గా ఉన్న ప్రాంతాల‌కు పెద్ద ఎత్తున ర‌వాణా చేయ‌డం లోను త‌గిన యంత్రాంగాల‌ను ఏర్ప‌ర‌చి సమర్ధమైన నిర్వహణను అందజేయడం.
* త‌ద్వారా ప‌శుగ‌ణం సంత‌తి ని పెంపొందింపచేయడం.
* ప‌శుపోషణ, పశు సంవర్ధకం మరియు పశు ఉత్పత్తుల లో ఆరోగ్య సంబంధి స‌మ‌స్య‌ల‌ను ప‌రిష్క‌రించ‌డం.
* ప‌ర‌స్ప‌రం అంగీకారం కుదిరిన రంగాల‌లో అధ్య‌య‌న యాత్ర‌ కు/శిక్ష‌ణ కు విజ్ఞాన శాస్త్ర సంబంధ సిబ్బంది ని పంపించ‌డం/ర‌ప్పించుకోవ‌డం.
* వ్యవసాయ విస్తరణ లో నూతన ఆవిష్కారాలకు సంబంధించినంతవరకు జ్ఞానాన్ని మూడు పక్షాలు ఒకదాని నుండి మరొకటి సంపాదించడానికై సంయుక్త పరిశోధనలలో తోడ్పాటును అందించుకోవడం.
* సంయుక్త ప్ర‌యోజ‌నాలు ముడి ప‌డిన మ‌రేదైనా అంశం.
* స‌హ‌కారానికి, సంప్ర‌దింపుల‌కు మార్గాన్ని సుగ‌మం చేసేందుకు సంయుక్త కార్య‌క్ర‌మాల‌కు రూప‌క‌ల్ప‌న చేయడం కోసం ప్ర‌తి ఒక్క ప‌క్షం నుండి ప్ర‌తినిధుల‌ను నియ‌మిస్తూ ఒక సంయుక్త కార్యాచ‌ర‌ణ బృందాన్ని (జెడబ్ల్యుజి) ఏర్పాటు చేయ‌డం.
పూర్వరంగం:
ప‌శు పోషణ, పాడి ప‌శువుల పెంప‌కం, ఇంకా మత్స్య సంవర్ధన రంగాలలో స‌హ‌కారం కోసం భారతదేశం పక్షాన పశు సంవర్ధకం, పాడి పరిశ్రమ మరియు మత్స్య పరిశ్రమ విభాగం (డిఎడిఎఫ్), వ్యవసాయం మరియు రైతుల సంక్షేమ మంత్రిత్వ శాఖ లకు, యునైటెడ్ కింగ్ డమ్, ఇంకా నార్దన్ ఐర్లండ్ తరఫున పర్యావరణం, ఆహారం మరియు గ్రామీణ వ్యవహారాల విభాగానికి మధ్య 2018 ఏప్రిల్ లో ఎంఒయు పై సంతకాలయ్యాయి.
