నేర అంశాలలో పరస్పర న్యాయ సహాయం కోసం బే ఆఫ్ బెంగాల్ ఇనీషియేటివ్ ఆన్ మల్టీ సెక్టోరల్ టెక్నికల్ అండ్ ఎకనమిక్ కోపరేషన్ (బిఐఎమ్ఎస్ టిఇసి) కన్వెన్ షన్ లో కుదిరిన ఒప్పందానికి కేంద్ర మంత్రిమండలి ఆమోదముద్ర వేసింది.
కేంద్ర మంత్రివర్గ సమావేశానికి ప్రధాన మంత్రి శ్రీ నరేంద్ర మోదీ అధ్యక్షత వహించారు.
కన్వెన్ షన్ 15 వ అధికరణం కింద దేశీయాంగ మంత్రిత్వ శాఖను సెంట్రల్ అథారిటీ గా పేర్కొన్నారు.
బిఐఎమ్ఎస్ టిఇసి లో ఏడు దేశాలకు స్థానం ఉంది.
ఆ దేశాలు..
బంగ్లాదేశ్, భూటాన్, ఇండియా, మయన్మార్, నేపాల్, శ్రీలంక మరియు థాయ్ లాండ్.
నేర అంశాలలో పరస్పర సహాయం కోసం ప్రాంతీయ ఏర్పాట్లకు రంగం సిద్ధం చేయడం వల్ల నేర కార్యకలాపాల నియంత్రణలో మరింత సమర్థమైన సహకారం సాధ్యపడుతుంది.
సభ్య దేశాలలో నేరాల పరిశోధన, విచారణ, ప్రత్యేకించి ఉగ్రవాదానికి చెందిన నేరాలు, సీమాంతర వ్వవస్థీకృత నేరాలు, మాదక ద్రవ్యాల రవాణా, మనీ లాండరింగ్, ఇంకా సైబర్ నేరాల పరిశోధన, విచారణ ప్రక్రియలను మరింత సమర్థంగా పూర్తి చేయడానికి ఒక దేశానికి మరొక దేశం విస్తృతంగా సహాయపడటం ఈ ఒప్పందం ముఖ్యోద్దేశం.
ఈ ఒప్పందం పై సంతకాలు చేసి దీనిని ఆమోదించి ద ఇన్ స్ట్రుమెంట్ ఆఫ్ రాటిఫికేషన్ ను బిఐఎమ్ఎస్ టిఇసి సెక్రటరీ జనరల్ వద్ద ఉంచుతారు.
అలా ఉంచిన నాటి నుంచి సరిగ్గా 30వ రోజున ఈ ఒప్పందం అమలులోకి వస్తుంది.
