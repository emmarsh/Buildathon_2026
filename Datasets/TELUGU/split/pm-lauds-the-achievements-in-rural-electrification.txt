కేవ‌లం 6 నెలల్లో 5,000 కు పైగా గ్రామాల‌కు విద్యుత్తు స‌దుపాయం
గ్రామీణ విద్యుదీక‌ర‌ణ రంగంలో న‌మోదైన విజ‌యాల‌ను ప్ర‌ధాన మంత్రి శ్రీ న‌రేంద్ర మోదీ ప్ర‌శంసించారు.
6 నెల‌ల వ్య‌వ‌ధిలోనే 5,000 కు పైగా ప‌ల్లెల‌కు విద్యుత్తు స‌ర‌ఫ‌రా సౌక‌ర్యాన్ని స‌మ‌కూర్చ‌డం ద్వారా టీమ్ ఇండియా ఎంతో బాగా ప‌నిచేసింది అంటూ ఆయ‌న ట్విట‌ర్ లో అభినంద‌నల జ‌ల్లు కురిపించారు.
“గ‌త ఏడాది ఎర్ర కోట బురుజుల మీద నుంచి నేను మిగ‌తా ప‌ల్లెలు అన్నింటికీ (18,452 గ్రామాల‌కు) 1,000 రోజుల‌లో విద్యుత్తును అందుబాటులోకి తీసుకు రావాల‌ని కోరాను.
టీమ్ ఇండియా ఎంతో చ‌క్క‌గా ప‌నిచేసింద‌ని చెప్ప‌డానికి నేనెంతో సంతోషిస్తున్నాను.
కేవ‌లం 6 నెల‌ల లోప‌లే (దాదాపు 200 రోజుల‌లో) మ‌నం 5,000 మైలురాయిని అధిగ‌మించాం.
ఇప్ప‌టికే 5,279 గ్రామాల‌కు విద్యుత్తును అంద‌జేశారు.
బీహార్, యూపీ, ఒడిశా, అస్సాం, జార్ఖండ్ లలో విద్యుత్తు మంత్రిత్వ శాఖ ఉత్త‌మ‌మైన ప‌నితీరును క‌న‌బ‌ర‌చింది.
గ్రామీణ విద్యుదీక‌ర‌ణ అంశంపై విద్యుత్తు మంత్రిత్వ శాఖ వాస్త‌వ స‌మ‌య‌పు తాజా వివ‌రాల‌ను వెల్ల‌డిస్తుంది.
వారు న‌మోదు చేస్తున్న పురోగ‌తి ప‌రిశీల‌నార్హ‌మైందే. http://www.garv.gov.in కు లాగాన్ అయ్యి డాష్ బోర్డు ను చూడండి” అని ప్ర‌ధాన మంత్రి పేర్కొన్నారు.
***
