ప్ర‌ధాన మంత్రి శ్రీ న‌రేంద్ర మోదీతో ఈ రోజు యంగ్ ఫిక్కి లేడీస్ ఆర్గ‌నైజ‌ష‌న్ కు చెందిన 25 మంది స‌భ్యుల ప్ర‌తినిధి వ‌ర్గం స‌మావేశ‌మైంది.
ప్ర‌తినిధి వ‌ర్గం స‌భ్యులు ఔత్సాహిక మ‌హిళా పారిశ్రామిక‌వేత్త‌లు మ‌రియు మ‌హిళ‌ల సాధికారిత వంటి అంశాల‌పై ప్ర‌ధాన మంత్రితో ముచ్చ‌టించారు.
ప్ర‌తినిధి వ‌ర్గం స‌భ్యులు అడిగిన వేరు వేరు ప్ర‌శ్న‌ల‌కు ప్ర‌ధాన మంత్రి స‌మ‌గ్ర స‌మాధానాలిచ్చారు.
“వ్య‌ర్థాల నుండి సంప‌ద‌”ను సృష్టించే ఔత్సాహిక పారిశ్రామికవేత్త‌ల‌కు స్వ‌చ్ఛ భార‌త్ ఉద్య‌మం ఘ‌న‌మైన అవ‌కాశాల‌ను అందిస్తుంద‌ని, దీని ద్వారా సామాజిక ఆరోగ్య రీత్యా కూడా చెప్పుకోద‌గ్గ ప్ర‌యోజ‌నాలు స‌మ‌కూరుతాయ‌ని ఆయ‌న అన్నారు.
నీటిని పొదుపు చేయ‌డం పై ఒక ప్ర‌శ్న‌కు ప్ర‌ధాన మంత్రి జవాబిస్తూ, జ‌లాన్ని వివేక‌వంతంగా ఉప‌యోగించుకోవ‌డం పైన మ‌రియు సూక్ష్మ సేద్యం ఇంకా బిందు సేద్యం పైన మ‌న‌మంతా వ్య‌క్తిగ‌తంగా శ్ర‌ద్ధ వ‌హించాల‌న్నారు.
కుటుంబ విలువ‌లు, వైవిధ్యాన్ని ఆమోదించ‌డంతో పాటు ప‌ర్యావ‌ర‌ణ సంబంధమైన స్పృహ‌..
ఈ మూడు భార‌త‌దేశం యొక్క అత్యంత గొప్ప‌వైన సంప్ర‌దాయాలు అని ప్ర‌ధాన మంత్రి చెబుతూ, ఈ సంప్ర‌దాయాల‌ను మ‌నం త‌ప్ప‌క పెంచి పోషించుకోవాల‌న్నారు.
విద్య‌, నైపుణ్యాల‌ను అభివృద్ధిప‌ర‌చుకోవ‌డం, క‌ళ‌, సంస్కృతి మ‌రియు మ‌హిళ‌ల భ‌ద్ర‌త వంటి అంశాలు కూడా ఈ స‌మావేశంలో చ‌ర్చ‌కు వ‌చ్చాయి.
