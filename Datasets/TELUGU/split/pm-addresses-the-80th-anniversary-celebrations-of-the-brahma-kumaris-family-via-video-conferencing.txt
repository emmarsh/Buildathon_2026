ప్రధాన మంత్రి శ్రీ నరేంద్ర మోదీ ఈ రోజు బ్రహ్మకుమారీల సంస్థ 80వ వార్షికోత్సవం సందర్భంగా జరిగిన కార్యక్రమంలో వీడియో కాన్ఫరెన్సింగ్ మాధ్యమం ద్వారా ప్రసంగించారు.
ప్రధానమంత్రి అంతర్జాతీయ సమావేశం మరియు సాంస్కృతిక ఉత్సవానికి దేశ, విదేశాల నుండి విచ్చేసిన ప్రతినిధులకు స్వాగతం పలుకుతూ, ప్రజా పిత బ్రహ్మకుమారీ ఈశ్వరీయ విశ్వవిద్యాలయ వ్యవస్థాపకుడైన దాదా లేఖ్ రాజ్ కు నివాళులు అర్పించారు.
100 సంవత్సరాల వయస్సు ఉన్న దాదీ జానకి గారిని ఆయన ప్రశంసిస్తూ ఈ వయస్సులో కూడా సంఘ సేవలో నిమగ్నమై ఉన్న ఆమె నిజమైన కర్మ యోగి అని అభివర్ణించారు.
సౌర శక్తి రంగంతో సహా అనేక రంగాలలో బ్రహ్మకుమారీల సంస్థ చేసిన పనులను ప్రధాన మంత్రి మోదీ మెచ్చుకొన్నారు.
అవినీతిని అంతం చేయడం కోసం డిజిటల్ లావాదేవీల వినియోగాన్ని విస్తరించవలసిందిగా పిలుపునిచ్చారు.
‘స్వచ్చ భారత్’, ఎల్ఇడి దీపాల వాడకం వంటి విషయాలను కూడా ప్రధాన మంత్రి ప్రస్తావించి, వాటి వల్ల ఒనగూడే లాభాలను గురించి వివరించారు.
