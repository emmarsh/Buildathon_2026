15 మంది స‌భ్యుల‌తో కూడిన నాగాలాండ్ జిబి (గావ్ బుడాస్‌) ఫెడ‌రేష‌న్ ప్ర‌తినిధి వ‌ర్గం ప్ర‌ధాన మంత్రి శ్రీ న‌రేంద్ర మోదీతో ఈ రోజు భేటీ అయింది.
నాగాలాండ్ జిబి ఫెడ‌రేష‌న్ అనేది నాగా ప‌ల్లెలన్నింటి గ్రామ నాయ‌కుల సంఘం.
ప్ర‌ధాన మంత్రితో స‌మావేశం కావ‌డం ప‌ట్ల తాము సంతోషంగా ఉన్న‌ట్లు ప్ర‌తినిధి వ‌ర్గం స‌భ్యులు తెలిపారు.
నాగా శాంతి ప్ర‌క్రియలో ప్ర‌ధాన మంత్రికి వారు త‌మ హృద‌య పూర్వ‌క మ‌ద్ధ‌తు ఉంటుంద‌న్నారు.
ప్ర‌ధాన మంత్రి ఈ ప్ర‌క్రియను దాని త‌ర్క‌బ‌ద్ధ‌మైన ముగింపున‌కు తీసుకువెళ్ళ‌గ‌ల‌ర‌న్న ఆశాభావాన్ని కూడా వారు ఈ సంద‌ర్భంగా వెలిబుచ్చారు.
అంతేకాకుండా, పౌర స‌మాజంలోని అన్ని సంస్థ‌లు మ‌రియు తెగ‌లు సైతం శాంతి నెల‌కొనాల‌న్న‌ది త‌మ ఆకాంక్ష అని వారు పేర్కొన్నారు.
ప్ర‌తినిధి వ‌ర్గానికి స్వాగ‌తం ప‌లికినందుకు త‌న‌కు చాలా ఆనందంగా ఉంద‌ని, వారు శాంతి సందేశంతో త‌న వ‌ద్ద‌కు రావ‌డం కూడా త‌న‌కు సంతోషాన్ని క‌లిగించింద‌ని ప్ర‌ధాన మంత్రి అన్నారు.
వారి ప్ర‌శంసా పూర్వ‌క‌మైన ప‌లుకుల‌కు మ‌రియు వ్య‌క్తం చేసిన‌టువంటి మ‌ద్ధ‌తుకు గాను ప్ర‌ధాన మంత్రి వారికి ధ‌న్య‌వాదాలు తెలిపారు.
****
