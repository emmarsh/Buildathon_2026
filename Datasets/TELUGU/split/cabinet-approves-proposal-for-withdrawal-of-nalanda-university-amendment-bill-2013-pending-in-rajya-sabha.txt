రాజ్య సభ లో పెండింగు లో ఉన్న నాలందా విశ్వవిద్యాలయం (సవరణ) బిల్లు, 2013 ను ఉపసంహరించుకోవాలన్న ప్రతిపాదన ను ప్రధాన మంత్రి శ్రీ నరేంద్ర మోదీ అధ్యక్షతన జరిగిన కేంద్ర మంత్రివర్గ సమావేశం ఆమోదించింది.
థాయీలాండ్ లో 2009 అక్టోబరు లో జరిగిన తూర్పు ఆసియా నాలుగో శిఖర సమ్మేళనం సందర్భంగా జారీచేసిన సంయుక్త పత్రికా ప్రకటన ప్రాతిపదికన నాలందా విశ్వవిద్యాలయాన్ని స్థాపించడమైంది.
ప్రభుత్వం తో సంబంధం లేకుండా, లాభాపేక్ష రహిత, మతరహిత మరియు స్వయంపాలిత అంతర్జాతీయ సంస్థ ఏర్పాటు ప్రతిపాదన కు సమ్మేళనం మద్దతు ఇస్తోందంటూ ప్రకటన లో పేర్కొన్నారు.
ఆ తరువాత నాలందా విశ్వవిద్యాలయ చట్టం, 2010 ని పార్లమెంట్ ఆమోదించింది.
ఈ చట్టం 2010 నవంబర్ 25వ తేదీ నాటి నుండి అమలులోకి వచ్చింది.
నాలందా విశ్వవిద్యాలయ చట్టం, 2010 నిబంధనలలో కొన్నింటిని సవరించడంతో పాటు కొత్తగా మరికొన్ని నిబంధనలను చేర్చడానికి రాజ్య సభ లో 2013 ఆగస్టు 26న ప్రవేశపెట్టిన నాలందా విశ్వవిద్యాలయం (సవరణ) బిల్లు, 2013 ను ఉపసంహరించుకోవాలంటూ ఒక తీర్మానాన్ని రాజ్య సభలో ప్రవేశపెట్టడానికి సంబంధించిందే ప్రస్తుత ప్రతిపాదన.
గౌరవనీయ భారత రాష్ట్రపతి ఆమోదం మేరకు, నాలందా విశ్వవిద్యాలయ చట్టం, 2010 లోని 7వ సెక్షన్ ప్రకారం నాలందా విశ్వవిద్యాలయం పాలక మండలి ని ఏర్పాటు చేసి, 2016 నవంబరు 21వ తేదీ నాటి నుండి అమలులోకి తీసుకురావడమైంది.
ప్రతిపాదిత సవరణల విషయంలో తుది నిర్ణయాన్ని తీసుకోవడానికి ముందు సవరణ బిల్లు ను గురించి పాలక మండలి లో చర్చించవలసిన ఆవశ్యకత ఉంది.
అంతే కాకుండా, ప్రస్తుత పాలక మండలి యావత్తు నాలందా విశ్వవిద్యాలయ చట్టం, 2010 పైన తాజాగా పరిశీలన ను చేపట్టి అవసరమైన చోటల్లా సవరణలు/చేర్పులు సూచించే అవకాశం కూడా ఉంది.
విదేశ వ్యవహారాల శాఖ కేంద్ర మంత్రి శ్రీమతి సుష్మ స్వరాజ్ విశ్వవిద్యాలయం లో బోధన కార్యకలాపాలను 2014 సెప్టెంబరు నెల లో ప్రారంభించారు.
గౌరవనీయ భారత రాష్ట్రపతి ఈ విశ్వవిద్యాలయానికి సందర్శకులుగా, డాక్టర్ విజయ్ భట్కర్ కులపతిగా, ప్రొఫెసర్ సునైన సింగ్ ఉప కులపతిగా ఉన్నారు.
ప్రస్తుతం విశ్వవిద్యాలయం లో మూడు శాఖ లు- చరిత్రాంశాల అధ్యయనం , జీవావరణం మరియు పర్యావరణ అధ్యయనం, బౌద్ధ మత అధ్యయనం- లో 21 విదేశాలకు చెందిన 35 మంది అంతర్జాతీయ విద్యార్ధులతో సహా మొత్తం 116 మంది విద్యార్ధులు ఉన్నారు.
