ప్ర‌ధాన మంత్రి శ్రీ న‌రేంద్ర మోదీ డిసెంబ‌ర్ 12వ తేదీ నాడు నాలుగో పార్ట్‌న‌ర్స్‌ ఫోర‌మ్ ను న్యూ ఢిల్లీ లో ప్రారంభించ‌నున్నారు.
డిసెంబ‌ర్ 12 వ‌, 13 వ తేదీ ల‌లో రెండు రోజులు పాటు జరిగే అంత‌ర్జాతీయ స‌మావేశాన్ని భారత ప్రభుత్వం పార్ట్ నర్ శిప్ ఫర్ మేటర్నల్, న్యూ బార్న్ అండ్ చైల్డ్ హెల్త్ (పిఎమ్ ఎన్ సిహెచ్) యొక్క భాగ‌స్వామ్యం తో నిర్వ‌హించ‌నుంది.
చిన్నారులు, పూర్వ కౌమార దశ లో ఉన్న‌ వారు మరియు మ‌హిళ‌ల ఆరోగ్యాన్ని, ఇంకా అభ్యున్న‌తి ని మెరుగుపరచడం కోసం ఉద్దేశించిన ఈ కార్య‌క్ర‌మాని కై 85 దేశాలకు చెందిన సుమారు 1500 మంది ని ఒక చోటుకు తీసుకువస్తోంది.
అన్ని ప్రాంతాలకు చెందిన మ‌రియు అన్ని ఆదాయ స్థాయి ల‌కు చెందిన దేశాల తో స‌హా కీల‌క‌మైన ప్రపంచ సంస్థ‌ లు మ‌రియు ప్రాంతీయ సంఘాల కు (ఉదాహ‌ర‌ణ‌కు జి7, జి20, బిఆర్ఐసిఎస్ వగైరా) అధ్య‌క్ష‌త వ‌హిస్తున్న దేశాల‌ను ఎంపిక చేసి ఈ కార్య‌క్ర‌మానికి ఆహ్వానించ‌డం జ‌రిగింది.
చిన్నపిల్ల‌లు, పూర్వ కౌమార దశ లో ఉన్న‌ వారు మ‌రియు మ‌హిళ‌ల ఆరోగ్యానికి సంబంధించిన స‌మ‌స్య‌ల ప‌ట్ల అనుస‌రించ‌వ‌ల‌సిన వ్యూహాన్ని నిర్దేశించేందుకు నిర్వ‌హిస్తున్న‌టువంటి ఉన్న‌త స్థాయి బ‌హుళ దేశాల కు, బ‌హుళ వ‌ర్గాల కు సంబంధించిన కార్య‌క్ర‌మాల లో ఇది నాలుగోది.
పార్ట్‌న‌ర్స్ ఫోర‌మ్ క‌న్నా ముందు పార్ట్ నర్ శిప్ ఫర్ మేటర్నల్, న్యూ బార్న్ అండ్ చైల్డ్ హెల్త్ (పిఎంఎన్ సిహెచ్) ప్ర‌తినిధివ‌ర్గం కేంద్ర ఆరోగ్యం & కుటుంబ సంక్షేమ శాఖ మంత్రి శ్రీ జె.పి.
న‌డ్డా, చిలీ పూర్వ ప్రెసిడెంటు మ‌రియు పిఎంఎన్‌సిహెచ్ బోర్డ్ పూర్వ చైర్ మన్ డాక్టర్ మిశెల్ బాచెలట్, ప్ర‌ముఖ న‌టి, ఇంకా యూనిసెఫ్ సౌహార్ద రాయ‌బారి ప్రియంక చోప్డా లు 2018 ఏప్రిల్ 11వ తేదీ నాడు జ‌రిగిన ఒక స‌న్నాహ‌క స‌మావేశం సంద‌ర్భం గా ప్ర‌ధాన మంత్రి ని క‌లుసుకొన్నారు.
అప్పుడు పిఎంఎన్‌సిహెచ్ ఫోర‌మ్ ప్యాట్ర‌న్ గా ఉండేందుకు ప్ర‌ధాన మంత్రి ద‌య‌ తో అంగీక‌రించారు.
పార్ట్‌న‌ర్స్ ఫోర‌మ్ అనేది 2005 వ సంవ‌త్స‌రం సెప్టెంబ‌ర్ నెల లో ప్రారంభమైన ఒక ప్ర‌పంచ స్థాయి ఆరోగ్య రంగ భాగ‌స్వామ్య సంస్థ‌.
మాతృత్వ మ‌ర‌ణాలను, శిశు మరణాలను తగ్గించడం కోసం, మాతృత్వ కాలం లో మ‌హిళ‌ల ఆరోగ్యాన్ని, అప్పుడే పుట్టిన పిల్ల‌ల ఆరోగ్యాన్ని, చిన్నారుల ఆరోగ్యాన్ని, పూర్వ కౌమార ద‌శ‌ లో ఉన్న‌ వారి ఆరోగ్యాన్ని మెరుగుప‌ర‌చ‌డం కోసం ఈ సంస్థ కృషి చేస్తోంది.
ఇందులో 92 దేశాల లోని 10 నియోజ‌క‌వ‌ర్గాల‌ కు చెందిన ఒక 1,000 మందికి పైగా స‌భ్యులు ఉన్నారు.
అంతేకాకుండా విద్యారంగ సంస్థ‌లు, ప‌రిశోధ‌క సంస్థ‌లు, బోధ‌న సంస్థ‌లు; దాత‌లు, మ‌రియు ఫౌండేశన్ లు; ఆరోగ్య సంర‌క్ష‌ణ రంగ వృత్తి నిపుణులు; బ‌హుళ పార్శ్విక సంస్థ‌లు, ప్ర‌భుత్వేత‌ర సంస్థ‌లు, భాగ‌స్వామ్యం క‌లిగి ఉన్న దేశాలు, ప్ర‌పంచ స్థాయి ఆర్థిక స‌హాయ సంస్థ‌ల తో పాటు ప్రైవేటు రంగాని కి చెందిన సంస్థ‌లు కూడా ఇందులో భాగంగా ఉన్నాయి.
ఇది వ‌ర‌కు ఈ స‌మావేశాలు 2007 లో టాంజానియా లోని దార్ ఎస్ సలామ్ లో, 2010 లో భార‌త‌దేశం లోని న్యూ ఢిల్లీ లో, 2014 లో ద‌క్షిణ ఆఫ్రికా లోని జోహాన్స్‌బ‌ర్గ్ లో జ‌రిగాయి.
పార్ట్‌న‌ర్స్ ఫోర‌మ్ కు భార‌త‌దేశం ఆతిథ్యాన్ని ఇవ్వడం ఇది రెండో సారి.
సుస్థిర‌మైన అభివృద్ధి ల‌క్ష్యాల‌ను సాధించే దిశ‌ గా విజ‌య‌వంతం గా కృషి చేయాల‌నేది పిఎంఎన్‌సిహెచ్ ధ్యేయం.
మ‌రీ ముఖ్యం గా ‘ప్ర‌తి మ‌హిళ, ప్ర‌తి చిన్నారి’ (ఇడ‌బ్ల్యుఇసి) ఉద్య‌మానికి మ‌ద్ద‌తు గా స్ట్రాటిజి ఫ‌ర్ విమెన్స్, చిల్డ్ర‌న్స్ అండ్ అడోలెసంట్స్‌ రూప‌క‌ల్ప‌న ఈ కార్య‌క్ర‌మం యొక్క ధ్యేయం గా ఉంది.
మ‌నుగ‌డ సాధించి, వ‌ర్ధిల్లు, ప‌రివ‌ర్తన చెందు..
అనే సూత్రాల తో ముడిప‌డిన ప్ర‌పంచ వ్యూహం ధ్యేయాల తో పార్ట్‌న‌ర్స్ ఫోర‌మ్ యొక్క కార్య‌క్ర‌మాన్ని రూపొందించ‌డ‌మైంది.
ఈ కార్య‌క్ర‌మం లో నాలుగు ఉన్న‌త స్థాయి స‌ర్వ‌ స‌భ్య స‌ద‌స్సు లు జ‌రుగుతాయి.
ఇవి రాజ‌కీయ నాయ‌క‌త్వం, బ‌హుళ రంగాల లో తీసుకొనే చ‌ర్య‌లు, జ‌వాబుదారుత‌నం మ‌రియు భాగ‌స్వామ్యం యొక్క శ‌క్తి..
వీటిపైన శ్ర‌ద్ధ వ‌హిస్తాయి.
ప్ర‌తి ఒక్క ఉన్న‌త స్థాయి స‌ర్వ స‌భ్య స‌ద‌స్సు కు త‌రువాయి గా ఆరు స‌మ‌కాలిక స‌ద‌స్సులు జరుగుతాయి.
ఈ స‌ద‌స్సు లు ఫోర‌మ్ యొక్క కీల‌క‌మైన ఇతివృత్తాల పైన మ‌రింత లోతైన చ‌ర్చ‌ ల‌ను జ‌రిపే అవ‌కాశాన్ని ప్ర‌సాదిస్తాయి.
మ‌హిళ‌లు, చిన్న‌పిల్ల‌ల తో పాటు, పూర్వ కౌమార దశ లో ఉన్న వారి ఆరోగ్యాన్ని మెరుగుప‌ర‌చ‌డం కోసం వివిధ రంగాల లో స‌హ‌క‌రించుకొంటున్న దేశాల‌కు చెందిన 12 విజ‌య కార‌కాల అంతిమ ఆవిష్కారాల‌ను ఈ ఫోర‌మ్ వెల్ల‌డి చేయ‌డం తో పాటు చ‌ర్చ‌ ను కూడా చేప‌డుతుంది.
అధ్య‌య‌నాల వివ‌రాల‌ను బిఎంజె (మొదట్లో దీనిని బ్రిటిష్ మెడికల్ జర్నల్ గా వ్యవహరించే వారు) యొక్క ప్ర‌త్యేక పార్ట్‌న‌ర్స్ ఫోర‌మ్ సంచిక లో ప్ర‌చురించి పెద్ద ఎత్తున పంపిణీ చేయ‌డం జ‌రుగుతుంది.
ఆరు ప్రాంతాలు..
ఆఫ్రికా, మ‌ధ్య‌ధరా లోని తూర్పు ప్రాంతం, యూరోపు, అమెరికా, ఆగ్నేయ ఆసియా మ‌రియు ప‌సిఫిక్ ప‌శ్చిమ ప్రాంతం ల నుండి ఈ దిగువన పేర్కొన్న రంగాల లో నేర్చుకున్న అంశాల‌ను పార్ట్‌న‌ర్స్ ఫోర‌మ్ క‌ళ్ళ‌ కు క‌డుతుంది.
1. అర్లీ చైల్డ్ హుడ్ డివెల‌ప్‌మెంట్ (జ‌ర్మ‌నీ & చిలీ);
2. ఎడోలెసంట్ హెల్త్ అండ్ వెల్-బీయింగ్ (యుఎస్ఎ & ఇండోనేశియా);
3. సేవ‌ల‌ లో నాణ్య‌త, స‌మాన‌త్వం, ఇంకా హుందాత‌నం (క్యుఇడి) (భార‌త‌దేశం & కాంబోడియా);
క్యుఇడి ఇతివృత్తం లో భాగంగా భార‌త‌దేశం నుండి ‘ఇంటెన్సిఫైడ్ మిశ‌న్ ఇంద్ర‌ధ‌నుష్’ ను అధ్య‌య‌నాంశాల‌లో ఒక‌టి గా ఎంపిక చేయ‌డ‌మైంది.
4. లైంగిక మ‌రియు పున‌రుత్పాద‌క సంబంధిత ఆరోగ్యం (మ‌లావి & మ‌లేషియా);
5. మ‌హిళ‌ల, బాలిక‌ల మ‌రియు స‌ముదాయాల కు సాధికారిత క‌ల్ప‌న (ద‌క్షిణ ఆఫ్రికా & గ్వాటెమాలా); మరియు
6. హ్యూమానిటేరియన్ అండ్ ఫ్రెజయిల్ సెటింగ్‌ (సియ‌ర్రా లియోన్ & అఫ్గానిస్తాన్)
