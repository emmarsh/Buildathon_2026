ప్ర‌ధాన‌ మంత్రి శ్రీ న‌రేంద్ర మోదీ అధ్య‌క్ష‌త‌న స‌మావేశ‌మైన కేంద్ర మంత్రివర్గం (i) హౌసింగ్‌ అండ్ టెలిఫోన్ ఫెసిలిటీస్ (మెంబ‌ర్స్ ఆఫ్ పార్ల‌మెంట్‌) రూల్స్, 1956, (ii) మెంబ‌ర్స్ ఆఫ్ పార్ల‌మెంట్ (కన్ స్టిట్యువన్సి అల‌వెన్స్‌) రూల్స్ ,1986, (iii) ద మెంబ‌ర్స్ ఆఫ్ పార్ల‌మెంట్‌ (ఆఫీస్ ఎక్స్‌పెన్సెస్‌) రూల్స్ ,1988 లలో స‌వ‌ర‌ణ‌లకు ఆమోదం తెలిపింది.
వివ‌రాలు:
పార్ల‌మెంటు స‌భ్యుల నివాసంలో ఫ‌ర్నిచ‌ర్ కోసం వెచ్చించే మొత్తం సీలింగ్‌ ను 75,000 రూపాయ‌ల (డ్యూర‌బుల్ ఫ‌ర్నిచ‌ర్‌ కు 60,000 రూపాయ‌లు, నాన్ డ్యూర‌బుల్ ఫ‌ర్నిచ‌ర్‌ కు 15,000) నుండి 1,00,000 రూపాయ‌ల‌కు ( డ్యూర‌బుల్ ఫ‌ర్నిచ‌ర్‌ కు రు 80,000, నాన్ డ్యూర‌బుల్‌ కు రు 20,000) 01.4.2018 నుండి అమ‌ల‌య్యే విధంగా పెంచారు.
దీనిని 01.04.2023 వ సంవ‌త్స‌రం నుండి ప్ర‌తి ఐదు సంవ‌త్స‌రాల‌కు ఒక‌సారి, ఆదాయ‌ ప‌న్ను చ‌ట్టం ,1961 లోని సెక్ష‌న్ 48 క్లాజ్ 5 లో పేర్కొన్న వివ‌ర‌ణ ప్ర‌కారం ధ‌ర‌ల ఆధారిత ద్ర‌వ్యోల్బ‌ణం సూచి ఆధారంగా పెంచవ‌ల‌సి ఉంటుంది.
పార్ల‌మెంటు స‌భ్యుల‌కు లాండ్‌లైన్ క‌నెక్ష‌న్‌పై సంవ‌త్స‌రానికి 10,000 స‌రండ‌ర్డ్ కాల్ యూనిట్ల‌పై 2006 ఆగ‌స్టు నుండి వ‌ర్తించే విధంగా బ్రాడ్ బాండ్ ఇంట‌ర్ నెట్ సౌక‌ర్యం క‌ల్పించ‌వ‌చ్చు.
పార్ల‌మెంటు స‌భ్యుల‌కు బ్రాడ్ బాండ్ ఇంట‌ర్ నెట్ స‌దుపాయం 2006 ఆగ‌స్టు నుండే పార్ల‌మెంటు స‌భ్యుల‌కు అందుబాటులో ఉంది.
దీనిని ప్ర‌స్తుతం గృహ‌, టెలిఫోన్ సౌక‌ర్యం (పార్ల‌మెంటు స‌భ్యుల‌) నిబంధ‌న‌లు,1956 లో చేరుస్తారు.
కొత్త నిబంధ‌న చేర్చి, దీనిని ప్ర‌స్తుత స‌వ‌ర‌ణ ద్వారా పాత తేదీ నుండి రెగ్యుల‌రైజేష‌న్‌ కు వీలు క‌ల్పిస్తారు.
పార్ల‌మెంటు స‌భ్యుల నివాస ప్రాంతాల‌లో 01.9.2015 నుంచి 21.12.2016 వ‌ర‌కు నెల‌వారీ టారిఫ్ 1700 రూపాయ‌ల‌తో క‌ల్ప‌న‌,01.01.2017 ఆ త‌రువాత కాలంలో ఈ టారిఫ్‌ ను 2200 రూపాయ‌ల‌తో హై స్పీడ్ ఇంట‌ర్ నెట్ క‌నెక్ష‌న్‌ను క‌ల్పించేందుకు (ఎఫ్‌టిటిహెచ్ క‌నెక్ష‌న్‌) వై-ఫై జోన్‌ ను ఏర్పాటు చేయ‌నున్నారు.
ప్ర‌స్తుతం ఉన్న బ్రాడ్‌బ్యాండ్ సౌక‌ర్యానికి ఇది అద‌నం.
ఇందుకు మూడు కొత్త ఉప నిబంధ‌న‌ల‌ను ‘హౌసింగ్‌, టెలిఫోన్ ఫెసిలిటీస్ (మెంబ‌ర్స్ ఆఫ్ పార్ల‌మెంట్‌) రూల్స్, 1956’ లో చేరుస్తారు.
పార్ల‌మెంటు స‌భ్యుల నియోజ‌క‌వ‌ర్గ అల‌వెన్సును నెల‌కు 45,000 రూపాయ‌ల‌ నుండి రు.70,000కు 01.4.2018 నుండి వ‌ర్తించే విధంగా పెంచుతారు.
01.4.2023 నుండి ప్ర‌తి ఐదు సంవ‌త్స‌రాల కు ఆదాయ‌ ప‌న్ను చ‌ట్టం ,1961 లోని సెక్ష‌న్ 48 క్లాజ్ 5 లో పేర్కొన్న వివ‌ర‌ణ ప్ర‌కారం ధ‌ర‌ల ఆధారిత ద్ర‌వ్యోల్బ‌ణం సూచి ఆధారంగా పెంచవ‌ల‌సి ఉంటుంది.
ఎమ్ పి ల కార్యాల‌య ఖ‌ర్చుల అల‌వెన్సును నెల‌కు 45,000 రూపాయల (15,000 రూపాయలు స్టేష‌న‌రీ వ‌స్తువుల కొనుగోలు, పోస్టేజ్‌ కు, పార్ల‌మెంట్ స‌భ్యుడు నియ‌మించుకొన్న కంప్యూట‌ర్ ప‌రిజ్ఞానం క‌లిగిన వ్య‌క్తి ద్వారా సెక్ర‌టేరియ‌ల్ అసిస్టెన్స్ పొందేందుకు 30,000 రూపాయలు) నుండి నెల‌కు 60,000 రూపాయలకు (స్టేష‌న‌రి, పోస్టేజ్ ఇత‌రాల‌కు 20,000 రూపాయలు, సెక్ర‌టేరియ‌ల్ సేవ‌లు పొందేందుకు పార్ల‌మెంటు స‌భ్యుడు నియ‌మించుకొన్న కంప్యూట‌ర్ ప‌రిజ్ఞానం ఉన్న వ్య‌క్తి కోసం 40,000 రూపాయలు) 01.4.2018 నుండి వ‌ర్తింప‌చేస్తారు.
అలాగే దీనిని 01.4.2023 నుండి ప్ర‌తి ఐదు సంవ‌త్స‌రాల‌కు ఆదాయ‌ ప‌న్ను చ‌ట్టం ,1961 లోని సెక్ష‌న్ 48 క్లాజ్ 5 లో పేర్కొన్న వివ‌ర‌ణ ప్ర‌కారం ధ‌ర‌ల ఆధారిత ద్ర‌వ్యోల్బ‌ణం సూచి
ఆధారంగా పెంచవ‌ల‌సి ఉంటుంది.
మంత్రివర్గ నిర్ణ‌యాన్ని, సంబంధిత నిబంధ‌న‌ల‌లో త‌గిన స‌వ‌ర‌ణ‌లు తీసుకువ‌చ్చేందుకు పార్ల‌మెంటు స‌భ్యుల వేత‌నాలు, అల‌వెన్సుల‌పై ఏర్పాటైన సంయుక్త సంఘానికి తెల‌ప‌డం జ‌రుగుతుంది.
వీటికి ఆమోదం తీసుకుని, ఛైర్మ‌న్ ఆఫ్ కౌన్సిల్ ఆఫ్ స్టేట్స్‌, స్పీక‌ర్ ఆఫ్ హౌస్ ఆఫ్ పీపుల్స్ ధ్రువీక‌ర‌ణ అనంత‌రం ఆధికారిక రాజపత్రం లో ప్ర‌చురిస్తారు.
మంత్రివర్గం తీసుకొన్న నిర్ణ‌యం కార‌ణంగా అద‌న‌పు ఆర్థిక భారం రికరింగ్ ఎక్స్ పెండిచర్ కింద సుమారు రూ.
39,22,72,00 (ముప్పై తొమ్మిది కోట్లా ఇర‌వై రెండు ల‌క్ష‌ల డెబ్బై రెండు వేల ఎనిమిది వంద‌ల రూపాయ‌లు), నాన్- రిక‌రింగ్ ఎక్స్ పెండిచర్ కింద 6,64,05,400 రూపాయ‌లు, (ఆరు కోట్లా, అర‌వై నాలుగు ల‌క్ష‌ల ఐదు వేలా నాలుగు వంద‌ల రూపాయ‌లు) గా ఉంటుంది.
పూర్వ రంగం
రాజ్యాంగం లోని ఆర్టిక‌ల్ 106 కింద పార్ల‌మెంటు లోని ఏదైనా స‌భ‌లోని స‌భ్యులు చ‌ట్ట ప్ర‌కారం పార్ల‌మెంటు ఎప్ప‌టిక‌ప్పుడు నిర్ణ‌యించే వేత‌నాలు, భత్యాలు పొంద‌డానికి అర్హులు.
అందుకు అనుగుణంగా, వేత‌నాలు, అల‌వెన్సులు, పెన్ష‌న్ ఆఫ్ మెంబ‌ర్స్ ఆఫ్ పార్ల‌మెంట్ యాక్ట్ (ఎమ్ఎస్‌ఎ యాక్ట్‌) ను 1954లో (యాక్ట్ 30 ఆఫ్ 1954) తీసుకువ‌చ్చారు.
ఎమ్ఎస్‌ఎ చ‌ట్టం సెక్ష‌న్ 9 లో, ఈ చ‌ట్టం కింద నిబంధ‌న‌ల రూప‌క‌ల్ప‌న‌కు పార్ల‌మెంటు ఉభ‌య‌స‌భ‌ల సంయుక్త సంఘాన్ని ఏర్పాటు చేసే వీలు క‌ల్పిస్తోంది.
ఈ సెక్ష‌న్‌లో పొందుప‌రచిన అంశం లేదా అంశాల‌కు సంబంధించి కేంద్ర ప్ర‌భుత్వంతో సంప్ర‌దించిన అనంత‌రం నిబంధ‌న‌లు రూపొందించేందుకు సంయుక్త సంఘానికి అధికారాలు ఉన్నాయి.
