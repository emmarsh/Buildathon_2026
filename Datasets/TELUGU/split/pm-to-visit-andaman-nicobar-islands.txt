ప్ర‌ధాన మంత్రి శ్రీ న‌రేంద్ర మోదీ డిసెంబ‌ర్ 29-30 వ తేదీ లలో అండ‌మాన్, నికోబార్ దీవుల లో ప‌ర్య‌టిస్తారు.
ఆయ‌న డిసెంబ‌ర్ 29 సాయంత్రం పోర్ట్‌బ్లెయ‌ర్ చేరుకుంటారు.
డిసెంబ‌ర్ 30వ తేదీన ప్ర‌ధాన మంత్రి కార్ నికోబార్ దీవుల లోని సునామీ స్మార‌క స్థ‌లం వ‌ద్ద పుష్ప‌గుచ్ఛాన్ని ఉంచి, ‘వాల్ ఆఫ్ లాస్ట్ సౌల్స్’ వ‌ద్ద కొవ్వొత్తిని వెలిగిస్తారు.
ప్ర‌ధాని ఆరోంగ్ లో ఐటిఐ ని ప్రారంభిస్తారు.
కొన్ని మౌలిక స‌దుపాయాల ప్రాజెక్టుల‌కు శంకు స్థాప‌న చేస్తారు.
ఆయ‌న ఒక బ‌హిరంగ స‌భ లో ప్ర‌సంగిస్తారు.
అనంతరం ప్ర‌ధాని పోర్ట్‌బ్లెయిర్ లోని ‘మార్టియ‌ర్స్ కాల‌మ్’ వ‌ద్ద పుష్ప గుచ్ఛాన్ని ఉంచి, సెల్యుల‌ర్ జెయిల్ ను సంద‌ర్శిస్తారు.
పోర్ట్ బ్లెయిర్ లోని సౌత్ పాయింట్ వ‌ద్ద ఎత్తులో ఉన్న జాతీయ జెండాను ఆయ‌న ఎగుర‌వేస్తారు.
మ‌రీనా పార్క్ లో ఉన్న నేతాజీ విగ్ర‌హానికి పూలమాల సమర్పిస్తారు.
భార‌త భూభాగంలో నేతాజీ సుభాశ్ చంద్ర బోస్, జాతీయ జెండాను ఎగుర‌వేసి 75 సంవ‌త్స‌రాలు పూర్త‌యిన సంద‌ర్భంగా ఆయ‌న స్మార‌క త‌పాలా బిళ్ళ‌ను, నాణేన్ని ప్రధాన మంత్రి విడుద‌ల చేస్తారు.
అండ‌మాన్, నికోబార్ దీవుల‌కు సంబంధించిన ఇన్నోవేషన్‌, స్టార్ట్‌-అప్ విధానాన్ని ప్ర‌ధాని ఆవిష్క‌రిస్తారు.
సోలార్ విలేజ్ లోని 7 మెగావాట్ల సోలార్ ప‌వ‌ర్ ప్లాంటు నిర్మాణానికి కూడా శంకు స్థాన చేస్తారు.
అక్కడ ఒక జన సభను ఉద్దేశించి ప్రధాన మంత్రి ప్రసంగిస్తారు.
**
