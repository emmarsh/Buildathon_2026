ప్రధానమంత్రి శ్రీ నరేంద్రమోదీ నాయకత్వంలో సమావేశమైన కేంద్ర కేబినెట్ తపాలా రంగంలో సహకారానికి భారత, జపాన్ మధ్య కుదిరిన సహకార ఒప్పందానికి (ఎంఓసి) ఆమోదం తెలిపింది.
ఉభయ దేశాల మధ్య తపాలా సేవలను మరింత మెరుగుపరుచుకోవాలని ఈ ఎంఓసి ద్వారా రెండు దేశాలు నిర్ణయించాయి.
ప్రయోజనాలు… పోస్టల్ సేవలు మెరుగుపరుచుకోవడం, భారత, జపాన్ మధ్యన తపాలా రంగంలో సహకారం విస్తరించుకోవడం ఈ ఎంఓసి ప్రధాన లక్ష్యం. – తపాలా పాలసీకి సంబంధించి ఉభయ దేశాల అనుభవాల ఆధారంగా సమాచారం, అభిప్రాయాల మార్పిడి – సహకార బాంధవ్యం నిర్మించుకోవడానికి సంబంధించిన చర్చలను ప్రోత్సహించడం – పోస్టల్ సేవలకు సంబంధించి ఉభయులు పరస్పరం గుర్తించిన విభాగాలకు చెందిన నిర్దిష్ట ప్రాంతాల్లో సహకారం మరింత ముందుకు నడిపించే దిశగా చర్చల నిర్వహణ – ఉభయ దేశాల్లోనూ తపాలా కార్యకలాపాలకు ప్రయోజనం కలిగించేందుకు చేపట్టాల్సిన చర్యలపై సహకారం
*****
