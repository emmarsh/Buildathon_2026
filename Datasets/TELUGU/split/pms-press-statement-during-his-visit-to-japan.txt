ప్ర‌ధాని మ‌రియు నా స‌న్నిహిత మిత్రుడు శ్రీ ఆబే,
ప్ర‌ముఖ ప్రతినిధులు,
స్నేహితులారా,
న‌మ‌స్తే,
Konichiwa,
ఆబే శాన్ నాకు ఇక్క‌డ టోక్యో లోను, అంత‌క్రితం యామానశీ లోను, మరి అలాగే ఆయ‌న నివాసం లోను ఎంతో ఆప్యాయంగా ఆహ్వానం పలకడం నా ఈ జ‌పాన్ సంద‌ర్శ‌న ను మ‌రింత మ‌ర‌పురానిది గా మార్చివేసింది.
జ‌పాన్ ప్రాక్, ప‌శ్చిమ సంస్కృతు ల లోని ఉత్తమ విలువ‌ల మేలు క‌ల‌యిక‌ గా అల‌రారుతోంది.
ఈ ఘ‌న‌మైన దేశం మాన‌వ వికాస మార్గమనేది పాత‌, కొత్త ప‌ంథాల‌ కు మ‌ధ్య ఘ‌ర్ష‌ణ అని కాక‌ వాటి సృజన తో పాటు ఆ రెండు పంథాలు కూడాను దేనికదే మనుగడ ను సాగించడమే అనే విష‌యాన్ని మ‌న‌కు బోధించింది.
కొత్త‌ద‌నాన్ని ఆమోదించ‌డం మ‌రియు పాతదనాన్ని ఆద‌రించ‌డం- ప్ర‌పంచ నాగ‌రక‌త కు జ‌పాన్ అందించిన కీల‌క‌మైన తోడ్పాటు.
భార‌త‌దేశానికి, జ‌పాన్ కు ఉన్న‌టువంటి అతి స‌న్నిహిత‌మైన సాదృశ్యాల లో ఇదొక‌టి.
శ్రేష్ఠులారా,
భార‌త‌దేశం మ‌రియు జ‌పాన్ సంబంధాలు హిందూ మ‌హా స‌ముద్రం, మ‌రియు ప‌సిఫిక్ మ‌హా స‌ముద్రాలంత లోతైనవి, విశాలమైనటువంటివీనూ.
ఈ సంబంధాలు ప్ర‌జాస్వామిక విలువ‌ లు, స్వాతంత్య్రాలు, ఇంకా న్యాయపాలన ల పట్ల ఉమ్మ‌డి కట్టుబాటు పైన ఆధార‌ప‌డ్డాయి.
నిన్న, ఇవాళ ఆబే శాన్ తో నేను మన సంబంధాల భావి వికాసం కోసం ఓ ఘ‌న‌ దార్శ‌నిక‌త పై ఎంతో ఉప‌యోగ‌క‌ర‌ సంభాష‌ణ సాగించాం.
నేడు ఈ ఉమ్మ‌డి దార్శ‌నిక‌త పత్రం పై మేము సంతకాలు చేశాం.
రేప‌టి రోజున ఇది మ‌న భ‌విత‌వ్యానికి ఒక కొత్త వెలుగు ను ప్రసాదిస్తుంది.
డిజిట‌ల్ పార్ట్ నర్ శిప్ నుండి సైబ‌ర్ స్పేస్ దాకా, ఆరోగ్యం మొద‌లుకొని ర‌క్ష‌ణ, ఇంకా భ‌ద్ర‌త ల వ‌ర‌కు, స‌ముద్రం నుండి అంతరిక్షం వ‌ర‌కు మ‌న స‌హ‌కారాన్ని నిర్నిరోధంగా శ‌ర వేగంగా కొన‌సాగించుకోవాల‌ని మేము పూర్తి స‌మ్మ‌తి తో ఉన్నాం.
ఈ రోజున జ‌పాన్ లోని పెట్టుబ‌డిదారులు భార‌త‌దేశం లో స‌రికొత్త గా 2.5 బిలియ‌న్ డాల‌ర్ల పెట్టుబ‌డి ని పెట్టేందుకు సిద్ధ‌మ‌ని ప్ర‌క‌టించిన విష‌యం నా దృష్టి కి వ‌చ్చింది.
ఇది భార‌త‌దేశం లో సుమారు 30 వేల మంది కి ఉపాధి ని క‌ల్పించ‌గ‌లుగుతుంది.
ఈ ప‌ర్య‌ట‌న కాలం లో కుదిరిన ద్వైపాక్షిక క‌రెన్సీ మార్కెటింగ్ స‌ర్దుబాటు సంబంధిత ఒప్పందం మా యొక్క ప‌ర‌స్ప‌ర విశ్వాసాన్ని మ‌రియు ఆర్థిక భాగ‌స్వామ్యం లోని అత్యంత సాన్నిహిత్యాన్ని ప్రస్ఫుటం చేస్తోంది.
మిత్రులారా,
21వ శ‌తాబ్దం ‘ఆసియా శ‌తాబ్ది’గా ఉంటుంది.
అయితే, అది ఏ రూపం లో ఉంటుంది అనే అంశం లో కొన్ని ప్ర‌శ్న‌లు ఉద‌యిస్తున్నాయి.
ఎవ‌రు లాభ‌ప‌డ‌తారు, చేయ‌వ‌ల‌సింది ఏమిటి..
ఇలాగ ఎన్నో ప్ర‌శ్న‌లు ఉన్నాయి.
అయిన‌ప్ప‌టికీ ఒక విష‌యం మాత్రం స్ప‌ష్టం.
అది ఏమిటంటే భార‌త‌దేశానికి జ‌పాన్ కు మ‌ధ్య స‌హ‌కారం లేనిదే 21వ శ‌తాబ్దం ‘ఆసియా శ‌తాబ్ది’ కాజాల‌దు అనేదే.
ఆబే శాన్, ఇంకా నేను మా విదేశీ వ్య‌వ‌హారాల శాఖ మంత్రి, మ‌రియు ర‌క్ష‌ణ శాఖ మంత్రి మ‌ధ్య ముఖాముఖి చ‌ర్చ జ‌ర‌గాల‌ని అంగీక‌రించాం.
ఈ ముఖా ముఖి చర్చ ఉద్దేశం ప్ర‌పంచం లో శాంతి ని మ‌రియు సుస్థిర‌త ను ప్రోత్స‌హించ‌డమే.
అంత‌ర్జాతీయ సౌర కూట‌మి లో జ‌పాన్ చేరడం ప్ర‌పంచ హితం కోసం ఆ త‌ర‌హా స‌హ‌కారానికి మ‌రొక ఉజ్వల ఉదాహ‌ర‌ణే అవుతుంది.
మిత్రులారా,
జ‌పాన్ వ‌చ్చే సంవ‌త్స‌రం లో జి-20 శిఖ‌ర స‌మ్మేళ‌నాన్ని ఒసాకా లో ఏర్పాటు చేయ‌బోతోంది.
ర‌గ్బీ వ‌ర‌ల్డ్ క‌ప్ కూడా వ‌చ్చే సంవ‌త్స‌రం లో జ‌పాన్ లో జ‌రుగ‌నుంది.
ఈ ఆటల పోటీ ఆసియా లో ప్ర‌ప్ర‌థ‌మంగా జ‌ర‌గ‌బోతోంది.
ఆ త‌రువాత 2020 ఒలంపిక్స్ ను టోక్యో లో నిర్వ‌హిస్తారు.
ఈ ముఖ్య‌మైన కార్య‌క్ర‌మాల‌న్నింటికీ నా త‌ర‌ఫున, మ‌రి భార‌త‌దేశం త‌ర‌ఫున మీకు ఇవే ఆత్మీయ శుభాకాంక్ష‌లు.
మిత్రులారా,
జ‌పాన్ లో కైజెన్ వేదాంతం మాదిరి గానే భార‌త‌దేశం, జ‌పాన్ ల సంబంధాల లో పురోగ‌తి అనేది ఎల్ల‌లు లేనిది.
ప్ర‌ధాని శ్రీ ఆబే తో క‌ల‌సి ఈ సంబంధాల‌ను మ‌రింత బలోపేతం చేయడం కోసం నేను దీక్షా బ‌ద్ధుడినై వున్నాను.
మ‌రోమారు నేను ఆబే శాన్ కు, జ‌పాన్ ప్ర‌భుత్వానికి, మ‌రి అలాగే మీ అంద‌రికీ కూడాను నా యొక్క హార్దిక శుభాకాంక్ష‌ల‌ను వ్య‌క్తం చేస్తున్నాను.
Domo Arigato Gozaimasu.
