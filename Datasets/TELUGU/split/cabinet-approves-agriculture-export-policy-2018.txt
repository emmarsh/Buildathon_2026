వ్యవసాయ ఎగుమతుల విధానం-2018కి ప్రధానమంత్రి శ్రీ నరేంద్ర మోదీ అధ్యక్షతన సమావేశమైన కేంద్ర మంత్రిమండలి ఆమోదం తెలిపింది.
ఈ విధానం అమలును పరిశీలించేందుకు కేంద్ర స్థాయిలో ఒక పర్యవేక్షణ వ్యవస్థ ఏర్పాటు ప్రతిపాదనను కూడా మంత్రిమండలి ఆమోదించింది.
దీనికి కేంద్ర వాణిజ్యశాఖ నేతృత్వం వహించనుండగా సంబంధిత ఇతర మంత్రిత్వశాఖలు, విభాగాలు, సంస్థలతోపాటు ఆయా రాష్ట్ర ప్రభుత్వాల ప్రతినిధులు ఈ వ్యవస్థలో భాగస్వాములుగా ఉంటారు.
దేశంలో 2022నాటికి రైతుల ఆదాయాన్ని రెట్టింపు చేసే విధానాన్ని ప్రభుత్వం ప్రతిపాదించింది.
ఈ లక్ష్యాన్ని సాధించడంలో వ్యవసాయ ఉత్పత్తుల ఎగుమతులు కీలక పాత్ర పోషించనున్నాయి.
ఆ మేరకు వ్యవసాయ ఎగుమతులకు ఉత్తేజమిచ్చేందుకు వీలుగా ప్రభుత్వం సమగ్ర ‘‘వ్యవసాయ ఎగుమతుల విధానాన్ని’’ తీసుకువచ్చింది.
వ్యవసాయ ఉత్పత్తుల ఎగుమతిని రెట్టింపు చేయడం దీని లక్ష్యం.
దీంతోపాటు రైతులు పండించే పంటలను అంతర్జాతీయ విలువ జోడింపు సంస్థలతో అనుసంధానించాలని ప్రభుత్వ తలపెట్టింది.
ఈ నేపథ్యంలో వ్యవసాయ ఎగుమతుల విధానం కింది లక్ష్యాలను నిర్దేశిస్తోంది:
‘‘వ్యవసాయ రంగంలో భారతదేశాన్ని అంతర్జాతీయ శక్తిగా రూపొందించడం, రైతుల ఆదాయాన్ని రెట్టింపు చేయడం ప్రధానోద్దేశాలుగా తగిన విధానంద్వారా వ్యవసాయ రంగంతో ఎగుమతి సామర్థ్యాన్ని జోడించనుంది.’’
లక్ష్యాలు:
వ్యవసాయ ఎగుమతుల విధానం లక్ష్యాలు కిందివిధంగా ఉన్నాయి:
వ్యవసాయ ఉత్పత్తుల ఎగుమతి విలువను ప్రస్తుత 30+ బిలియన్ అమెరికన్ డాలర్ల స్థాయి నుంచి 2022నాటికి 60+ అమెరికన్ డాలర్ల స్థాయికి రెట్టింపు చేయడమే కాకుండా ఆ తర్వాత నిలకడైన వాణిజ్య విధాన వ్యవస్థ తోడ్పాటుతో రాబోయే కొద్ది సంవత్సరాల్లోనే 100 బిలియన్ అమెరికన్ డాలర్ల స్థాయికి చేర్చడం.
ఎగుమతి ఉత్పత్తుల, రవాణా గమ్యాల వైవిధ్యీకరణ..
అందులో భాగంగా నశ్వర వస్తువులపై దృష్టి సారించడంసహా అధిక విలువగల, అదనపు విలువ జోడించిన ఉత్పత్తుల ఎగుమతికి ఉత్తేజమివ్వడం.
వినూత్న, దేశీయ, సంప్రదాయక, జాతివైవిధ్య, సేంద్రియ, సంప్రదాయేతర వ్యవసాయ ఉత్పత్తుల ఎగుమతిని ప్రోత్సహించడం.
విపణి లభ్యత, అవరోధాల తొలగింపు, ఉత్పత్తుల స్వచ్ఛత, వృక్షసంబంధ ఉత్పత్తుల పరిశుభ్రతలకు సంబంధించిన సమస్యలను పరిష్కరించడం.
ప్రపంచ వ్యవసాయ ఎగుమతులలో భారత్ వాటాను రెట్టింపు చేయడంలో భాగంగా అంతర్జాతీయ విలువ జోడింపు వ్యవస్థలతో వీలైనంత త్వరగా అనుసంధానానికి కృషి చేయడం.
విదేశీ విపణులకు ఎగుమతి అవకాశాలద్వారా రైతులు లబ్ధి పొందేవిధంగా చూడటం.
వ్యవసాయ ఎగుమతుల విధానంలోని అంశాలు:
వ్యవసాయ ఉత్పత్తుల ఎగుమతి విధానంలోని సిఫారసులు కింద పేర్కొన్న విధంగా ‘వ్యూహాత్మకం’, ‘కార్యాచరణ’ కింద రెండు విభాగాలుగా వర్గీకరించబడ్డాయి:
వ్యూహాత్మకం
విధానపరమైన చర్యలు
మౌలిక వసతులు, రవాణా సదుపాయంద్వారా మద్దతు
ఎగుమతులకు ఉత్తేజం దిశగా సమగ్ర విధానం
వ్యవసాయ ఎగుమతులలో రాష్ట్రాలకూ మరింత భాగస్వామ్యం.
సముదాయాల ఏర్పాటుపై దృష్టి
విలువ జోడించిన ఉత్పత్తుల ఎగుమతులకు ప్రోత్సాహం
M‘‘భారత బ్రాండ్’’కు ప్రోత్సాహం, విస్తృత ప్రచారం కల్పించడం
కార్యాచరణ
పంటలతోపాటు వివిధ ఉత్పత్తుల తయారీకి ప్రైవేటు పెట్టుబడులను ఆకర్షించడం.
బలమైన నాణ్యత నియంత్రణలకు రూపుదిద్దడం
పరిశోధన – అభివృద్ధి
ఇతరాలు
*****
