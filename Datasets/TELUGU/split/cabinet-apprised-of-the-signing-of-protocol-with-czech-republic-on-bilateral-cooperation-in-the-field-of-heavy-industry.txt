భారీ ప‌రిశ్ర‌మ‌ల రంగంలో, మరీ ముఖ్యంగా..
పారిశ్రామిక సహకారం, నిర్మాణ రంగ సంబంధమైన ద్వైపాక్షిక‌ సహకారంపై చెక్ రిపబ్లిక్ తో ఒడంబడికల ప్రాథమిక పత్రం (ప్రోటోకాల్) మీద సంతకాలు జరిగిన సంగతిని కేంద్ర మంత్రిమండలి దృష్టికి తీసుకువచ్చారు.
కేంద్ర మంత్రివర్గ సమావేశానికి ప్రధాన మంత్రి శ్రీ నరేంద్ర మోదీ అధ్యక్ష‌త వ‌హించారు.
ఇప్పటికే భారతదేశంలో న‌డుస్తున్న‌పరిశ్రమల ఆధునికీకరణకు చెక్ కంపెనీలు తోడ్పడాలనేది ఈ ప్రోటోకాల్ ఉద్దేశంగా ఉంది.
ప్రత్యేకించి 1960 దశకం మొదట్లో చెక్ అండదండలతో రాంచీలో ఏర్పాటైన కేంద్ర ప్రభుత్వ రంగ సంస్థ అయిన హెవీ ఇంజినీరింగ్ కార్పొరేషన్ కు చెందిన 3 ప్లాంట్లు కూడా ఆధునికీకరణ జరగాల్సిన సంస్థల జాబితాలో ఉన్నాయి.
పరస్పర ప్రయోజనాలు, సహకారం అనే సిద్ధాంతం ఆధారంగా, ఇరు దేశాలలో అమలులో ఉన్న చ‌ట్టాల‌కు అనుగుణంగా, అంత‌ర్జాతీయ ఒప్పందాల ప‌రిధిలో ఈ రెండు దేశాల బాధ్యతలను ప‌రిగ‌ణ‌న‌లోకి తీసుకొని భారీ పరిశ్రమల రంగంలో ద్వైపాక్షిక‌ సహకారాన్ని పెంపొందింపచేసుకోవడమే తాజా ప్రోటోకాల్ ధ్యేయం.
