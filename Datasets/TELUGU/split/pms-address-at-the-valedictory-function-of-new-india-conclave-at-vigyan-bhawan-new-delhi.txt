దాల్మియా భార‌త్ గ్రూప్ ఎండి భాయీ దాల్మియా గారు, ‘యూత్ ఫ‌ర్ డివెల‌ప్‌మెంట్’ మార్గ‌ద‌ర్శకులు మృత్యుంజ‌య్ సింహ్ గారు, అధ్య‌క్షులు భాయీ ప్ర‌ఫుల్ నిగ‌మ్ గారు, రూర‌ల్ అచీవ‌ర్ శ్రీ చైత్ రామ్ ప‌వార్ గారు, ఇక్క‌డ‌కు విచ్చేసిన ఉన్న‌తాధికారులంద‌రూ మ‌రియు ప్రియ‌మైన నా యువ మిత్రులారా,
ఈ ప్ర‌త్యేక కార్య‌క్ర‌మానికి మ‌ద్ధ‌తు ను అందిస్తున్న‌టువంటి దేశ‌వ్యాప్త విజ‌య సాధ‌కుల‌లో కొంద‌రిని స‌త్కరించే అవ‌కాశం నాకు ద‌క్కింది.
ఒక గ్రంథాల‌యాన్ని కూడా ప్రారంభించ‌డ‌మైంది; అలాగే, గ్రామీణ భార‌తావ‌ని కి సంబంధించిన ఒక శ్వేత ప‌త్రాన్ని సైతం రూపొందించ‌డం జ‌రుగుతోంది.
మీరు దేశం అవ‌స‌రాల‌ను మ‌న‌స్సు లో పెట్టుకొని వాటిని ప్రాధాన్య క్ర‌మంలో నెర‌వేర్చే దిశ‌గా ప‌ని చేస్తున్నందుకు నేను సంతోషిస్తున్నాను.
ఇంత‌వ‌ర‌కూ మీరు సాధించిన విజ‌యాల‌కు గాను మిమ్మ‌ల్ని అభినందిస్తున్నాను.
మీ ల‌క్ష్యాల‌ను విజ‌య‌వంతంగా నెర‌వేర్చుకొన్నందుకు మీకు నా యొక్క శుభాకాంక్ష‌లతో పాటు ప్ర‌భుత్వం మద్దతు కూడా మీకు ఉంటుంది.
మిత్రులారా,
ప‌రివ‌ర్త‌న యొక్క ఒక ముఖ్య‌మైన ద‌శ గుండా మ‌న దేశం ప్ర‌యాణిస్తోంది.
గ‌త నాలుగు సంవ‌త్స‌రాల‌లో మ‌న దేశం 21వ శ‌తాబ్దం లో నూత‌న శిఖ‌రాల‌ను అందుకోవ‌డం కోసం ముందంజ వేస్తూ ఉండ‌డాన్ని మీరు త‌ప్ప‌క గ్ర‌హించే వుంటారు.
గ‌డ‌చిన నాలుగు సంవ‌త్స‌రాల‌ లోను దేశం యొక్క ప్ర‌తిభ‌ తో పాటు విశ్వ‌స‌నీయ‌త కూడా ఇనుమ‌డించింది.
125 కోట్ల మంది భార‌తీయులు ప్ర‌పంచ రంగ‌స్థ‌లం పైకి చేరుకొన్నారు.
భార‌త‌దేశం రెక్కలు అల్లాడిస్తూ దూసుకుపోతోంది!
మిత్రులారా,
భార‌త‌దేశాన్ని ‘ఫ్రెజైల్ ఫైవ్’ (పెళుసైన అయిదు దేశాల‌)లో ఒకటి గా ప‌రిగ‌ణించిన రోజులు పోయాయి.
ప్ర‌స్తుతం మ‌నం ప్ర‌పంచం లో అత్యంత వేగం గా వృద్ధి చెందుతున్న దేశంగా ఉన్నాము.
భార‌త‌దేశానికి చెందిన 125 కోట్ల మంది ప్ర‌జ‌ల అండతో మ‌నం మ‌రింత వేగంగా వ‌ర్ధిల్ల‌బోతున్నాము.
ఒక అంత‌ర్జాతీయ నివేదిక క‌థ‌నం ప్ర‌కారం, భార‌త‌దేశం లో పేద‌రికం ఒక రికార్డు స్థాయి వేగం తో క్షీణిస్తోంది.
ఈ నివేదిక చెప్పిందేమిటంటే, గ‌త రెండు సంవ‌త్స‌రాల‌ లో అయిదు కోట్ల మంది పేద‌రికం బారి నుంచి బ‌య‌ట‌ప‌డ్డారు అని.
దీనిని సాధ్యం చేసింది ఎవ‌రని మీరనుకొంటున్నారు?
అలా చేసింది భార‌తదేశపు ప్ర‌జ‌లే.
ప్ర‌భుత్వం కేవ‌లం ఒక సంధాన‌క‌ర్త పాత్ర‌ను పోషించ‌గ‌లదు.
ల‌భిస్తున్నటువంటి అవ‌కాశాల‌ను వినియోగించుకొంటోందీ, అలాగే కొత్త అవ‌కాశాల‌ను త‌మంత‌ట తాము సృష్టిస్తోందీ ఎవరంటే, వారు యువ‌ జ‌నులే.
ఇది ‘‘నడుస్తుందిలే’’ (चलता है) అనేటటువంటి వైఖరి తో ఉన్న భార‌త‌దేశం కాదు.
అది అంతరించిది.
ఇది మ‌న న్యూ ఇండియా.
మిత్రులారా,
125 కోట్ల మంది తో సమానమైనటువంటిది న్యూ ఇండియా స‌మానం.
అయితే, దీనికి ‘యంగ్ ఇండియా’ మూలాధారం.
పాత‌బ‌డిపోయిన ప‌ని తీరు మ‌రియు ఆలోచ‌న‌ల నుంచి విముక్త‌ం అయిన యువ‌ జ‌నుల శ‌క్తి ఇది.
ఈ శ్రేణి కి చెందిన యువ‌ జ‌నులు కాలం చెల్లిన వ్య‌వ‌స్థ‌లను మార్చివేసేందుకు ప్రేర‌ణ‌ ను అందించారు.
కొంత మంది ప‌రివ‌ర్త‌న‌ ను తీసుకు రావ‌డం కోసం వాతావ‌ర‌ణం మారాల‌ని నిరీక్షిస్తూ ఉంటారు.
కాగా, మ‌రి కొంద‌రు ప‌రివ‌ర్త‌నకై ఒక సంక‌ల్పాన్ని తీసుకోవ‌డం ద్వారా వాతావ‌ర‌ణాన్ని తామే మార్చివేస్తూ ఉంటారు.
మీరు త‌మంత తామే ప‌రివ‌ర్త‌న‌ను తీసుకు వ‌చ్చే వారే గాని వేచి ఉండే వ‌ర్గం లోని వారు కాదు.
దీనికి కారణం, మార్పున‌కు అగ్ర‌గామి గా నిల‌చే దృక్ప‌థం మీలో ఉంది.
ఈ దృక్ప‌థం లేదా సంక‌ల్ప శ‌క్తి అనేది విజ‌య సాధ‌న‌ లో కీల‌కం గా ఉంటుంది.
అంతే త‌ప్ప అనుకూల ప‌రిస్థితుల‌ పైన ఆధార‌ప‌డివుండదు.
ప్ర‌స్తుతం దేశ యువ‌త త‌న అపార ఇచ్ఛాశ‌క్తి తో జాతి నిర్మాణం లో నిమ‌గ్న‌మైంది.
మిత్రులారా,
నేటి భార‌త‌దేశం చేస్తున్న‌ది చిన్న ప‌ని ఏమీ కాదు.
యువ‌త యొక్క శ‌క్తి మ‌రియు ఆకాంక్ష‌ల మాదిరిగానే భార‌త‌దేశం పెద్ద ప‌ని చేస్తోంది.
ఆ ప‌నులు ప‌రివ‌ర్త‌నాత్మ‌క‌మైన‌వి. 3 కోట్ల మందికి పైగా బాల‌ల‌కు టీకా మందు ఇవ్వ‌డ‌మైంది.
త‌ద్వారా భార‌త‌దేశ భ‌విష్య‌త్తు యొక్క స్వ‌స్థ‌త‌ కు ఉత్తేజాన్ని అందించ‌డం జ‌రిగింది.
ఇది ఒక పెద్ద సంఖ్య.
దీనికి నేతృత్వం వ‌హించింది ఎవ‌రు?
యువ వైద్యులు, న‌ర్సులు, స‌హాయ‌క సిబ్బంది, ఇంకా స్వ‌యం సేవ‌కులూను.
భార‌త‌దేశం గ‌డ‌చిన నాలుగు సంవ‌త్స‌రాల‌లో 1.75 ల‌క్ష‌ల కిలో మీట‌ర్ల మేర గ్రామీణ ప్రాంతాల‌లో ర‌హ‌దారుల‌ను నిర్మించింది.
వీటిని నిర్మించింది ఎవ‌రు?
యువ శ్రామికులు మ‌రియు కూలీ ప‌నివారు.
గ‌త నాలుగు సంవ‌త్స‌రాల‌లో విద్యుత్తు ప్ర‌తి ఒక్క ప‌ల్లె కు చేరేట‌ట్లుగా భార‌త‌దేశం చొర‌వ తీసుకుంది.
18 వేల గ్రామాల‌ను విద్యుత్తు వెలుగుతో నింప‌డ‌మైంది.
మ‌రి ఈ ల‌క్ష్యాన్ని స‌కాలంలో పూర్తి చేయ‌డ‌ం జరిగింది.
ప్ర‌స్తుతం మ‌నం ప్ర‌తి ఇంటికి విద్యుత్తు సరఫరాను అందిస్తున్నాము.
2017 అక్టోబ‌రు మొద‌లుకొని 85 ల‌క్ష‌ల గృహాల‌కు విద్యుత్తు స‌ర‌ఫరా ను అందించడ‌మైంది.
త‌మ సాటి పౌరుల ఇళ్ళ‌ లో వెలుగులను నింపింది ఎవ‌రు?
యువ ఎల‌క్ట్రీషియ‌న్ లు, మ‌రియు టెక్నిషియన్ లే.
4 కోట్ల 65 ల‌క్ష‌ల గ్యాస్ క‌నెక్ష‌న్ లను పేద‌ల‌కు అందేట‌ట్లు చేసింది ఎవ‌రు?
మ‌ళ్ళీ ఇది కూడా భార‌త‌దేశం యొక్క యువ‌త సాధించిన కార్య‌మే.
మ‌రి వారు దీనిని త‌మ కోసం ఏమీ చేసుకోలేదు.
ప‌ల్లె ప‌ట్టుల‌లో నివ‌సిస్తున్న ఎంతో మంది బీద మ‌హిళ‌ల ప‌ట్ల శ్ర‌ద్ధ తోను, ఆందోళన తోను వారు ఈ ప‌ని ని చేశారు.
గ‌డ‌చిన 4 సంవ‌త్స‌రాల‌లో పేద ప్ర‌జ‌ల కోసం ఒక కోటి కి పైగా గృహాల నిర్మాణం జ‌రిగింది.
ఇది ఎవ‌రు చేశారు?
ఈ ప‌ని యువ ఇంజీనియర్లు, తాపీ పనివారు, ఇంకా కూలీ ప‌ని వారు దీనిని చేసి చూపెట్టారు.
ఈ సంఖ్య‌ల‌న్నీ చాలా వ‌ర‌కు కోట్లలో ఉన్నాయి.
ఇవ‌న్నీ కూడా పెద్ద సంఖ్య‌లు.
ఈ పెద్ద సంఖ్య‌ల‌న్నీ ఎలా రూపుదాల్చాయి?
ఎలాగంటే మ‌రొక పెద్ద సంఖ్య అయిన‌టువంటి భార‌త‌దేశ‌పు 800 మిలియ‌న్ ప్ర‌జ‌ల వ‌ల్ల‌నే.
వారి వ‌య‌స్సు 35 ఏళ్ళ లోపు ఉంటుంది.
ఇదివ‌ర‌కు ఎరుగ‌ని ఇంత‌టి యువ‌ శ‌క్తి ని క‌లిగిన దేశాన్ని చూస్తే ఎవ‌రైనా ఈర్ష్య పడతారు.
ఈ కార‌ణంగా ఈ కార్య‌క్ర‌మానికి మీరు బాగా స‌రిపోయిన‌టువంటి ఉప శీర్షిక ‘ఇట్ ఈజ్ అవ‌ర్ ట‌ర్న్ నౌ’ (ఇప్పుడిక మ‌న వంతు వ‌చ్చింది)ని ఎంపిక చేసుకొన్నార‌ని నేను న‌మ్ముతున్నాను.
ఈ మాట‌ల‌లో ‘అవ‌ర్’ అంటే ఒక పౌరుడి తో పాటు దేశం కూడా అని అర్థం.
మిత్రులారా, ఈ దేశాన్ని ఒకప్పుడు సమ్రాట్లులు మాత్ర‌మే ప‌రిపాలించారు.
ఈ ప‌ద్ధ‌తి శ‌తాబ్దాల క్రితం అల‌మ‌లైంది.
స్వాతంత్య్రం వ‌చ్చిన త‌రువాత బాబా సాహెబ్ ఆంబేడ్ కర్ గారు రాజ్యాంగాన్ని లిఖించ‌డం మ‌రియు ప్ర‌జాస్వామ్యం ఏర్ప‌డ‌డం తో ఒక కొత్త త‌ర‌హా రాచ‌రిక‌పు పాల‌న ఆరంభ‌ం అయింది.
స్వాతంత్య్రం అనంత‌ర కాలంలో రాజ‌కీయాల‌లో సైతం ఒకే కుటుంబానికి చెందిన మూడు త‌రాలు ప‌రిపాలిస్తూ వ‌చ్చాయి.
పాల‌న కొన్ని కుటుంబాల అదుపు లో సాగింది.
అయితే, ఇవాళ ప‌రిస్థితి మారింది.
ఈ మార్పు ను మీరు- నా దేశ పౌరులు- తీసుకు వ‌చ్చారు.
చూడండి, నేడు రాష్ట్రప‌తి, ఉప రాష్ట్రప‌తి ల‌తో పాటు నేను కూడా ఒక చిన్న ఊరికి చెందిన వాళ్ళ‌మే.
మా పూర్వికులు సైతం అంత సుప‌రిచితులు ఏమీ కారు.
మేము ఒక సామాన్య మాన‌వుడి కుటుంబంలో స‌భ్యులం.
మ‌మ్మ‌ల్ని ప్ర‌జాస్వామ్య‌యుత‌మైన ప‌ద్ధ‌తిలో ఎన్నుకొన్నారు.
ఇది ప్ర‌జాభిప్రాయం ఏ విధంగా మారిందనేది చాటి చెప్తుంది.
ఇది కేవ‌లం ఈ మూడు ప‌ద‌వుల‌కు వ‌ర్తించేది కాదు.
రాష్ట్రాల ముఖ్య‌మంత్రి ప‌ద‌వుల‌కు కూడా వ‌ర్తిస్తుంది.
యోగి ఆదిత్య‌నాథ్ గారు, త్రిపుర ముఖ్యమంత్రి శ్రీ బిప్లబ్ దేబ్, ఉత్త‌రాఖండ్ కు చెందిన‌ శ్రీ త్రివేంద్ర సింహ్ రావత్, మ‌ధ్య ప్ర‌దేశ్ కు చెందిన శ్రీ శివ‌రాజ్ సింగ్ చౌహాన్‌, బిహార్ కు చెందిన నీతీశ్ గారు, హ‌రియాణా కు చెందిన మ‌నోహ‌ర్ లాల్ గారు, ఇంకా ఝార్ ఖండ్ కు చెందిన ముఖ్య‌మంత్రి శ్రీ ర‌ఘుబర్ దాస్ గారు సామాన్య మాన‌వ కుటుంబాల‌కు చెందిన వారే.
వారిని ఈ ఉన్న‌త ప‌ద‌వికి ఎన్నుకొన్న‌వారు ప్ర‌జ‌లే.
వారు ఒక సాధార‌ణ జీవ‌నాన్ని గ‌డిపారు.
కాబ‌ట్టి వారికి పేద‌ల స‌మ‌స్య‌ల ప‌ట్ల మ‌రింత ఎక్కువ స‌హానుభూతి ఉంది.
యువ‌త‌ తో క‌ల‌సి ప‌ని చేయ‌డానికి, వారి ఆకాక్ష‌ల‌ను నెర‌వేర్చ‌డానికి వారు వారి యొక్క జీవితాల‌ను అంకితం చేశారు.
వారు ‘న్యూ ఇండియా’ యొక్క యువ‌త అభిలాష ను సంపూర్ణంగా అర్ధం చేసుకోగ‌ల‌రు.
నా యువ మిత్రులారా,
ఇది ఒక మార్పు కాదంటారా?
ఇది మ‌న దేశ ప్ర‌జాస్వామ్యానికి ఒక సకారాత్మకమైన లక్షణం అని నేను న‌మ్ముతున్నాను.
ఇటువంటి ఒక వాతావ‌ర‌ణాన్ని మ‌నం ఒక్క రాజ‌కీయాల‌లోనే కాక ప్ర‌తి ఒక్క రంగంలోనూ చూడ‌వ‌చ్చు.
ప‌ల్లెసీమ‌ల‌కు చెందిన చిన్న ప‌ట్ట‌ణాల నుంచి వ‌చ్చిన యువ‌జ‌నులు ఐఎఎస్ లు, ఇంకా ఐపిఎస్ లుగా కావ‌డం, అలాగే, ప్ర‌భుత్వ సేవ‌ లో ప్ర‌వేశించ‌డం పెరుగుతోంది.
చిన్న ప‌ట్ట‌ణాల నుంచి వ‌చ్చిన వారు పెద్ద క‌ల‌ల‌ను నెర‌వేర్చుకోవ‌డం అనేది ప్ర‌స్తుతం సాధ్య‌ప‌డుతోంది.
ఈ మార్పు ‘న్యూ ఇండియా’ యొక్క గుర్తింపు.
మీరు క్రీడా రంగాన్ని లేదా 10వ త‌ర‌గ‌తి మ‌రియు 12వ త‌ర‌గ‌తి లో అగ్ర‌గాములుగా నిల‌చిన వారిని ప‌రిశీలించారంటే ఈ అగ్ర‌గాములు పెద్ద న‌గ‌రాల లోని పాఠ‌శాల‌ల నుంచి వ‌చ్చిన వారు కాక‌ చిన్న ప‌ట్ట‌ణాల నుంచి, చిన్న గ్రామాల నుంచి వ‌చ్చార‌న్న సంగ‌తి ని గ్ర‌హించగలరు.
చివ‌రకు నేటి రోజుల‌ లోని ప్ర‌తిభావంతులైన క్రీడాకారులు కూడా చిన్న గ్రామాల నివాసులే.
ఇది లోతుగా ప‌రిశీలించి మరీ అర్థం చేసుకోవ‌ల‌సినటువంటి మార్పు.
మిత్రులారా,
కొన్ని రోజుల కింద‌ట అసమ్ లో వ‌రి పండే పొలాల నుంచి వ‌చ్చిన ఒక 18 ఏళ్ళ యువ‌తి యావ‌త్తు ప్ర‌పంచం యొక్క దృష్టి ని ఆక‌ర్షించింది.
నేను మాట్లాడుతోంది హిమ దాస్ ను గురించి.
ఆమె ప‌రుగు లో ప‌ట్టుద‌ల‌, శ‌క్తి నిండివుండడాన్ని మీరు చూడ‌వ‌చ్చు.
నిజానికి స్వ‌దేశానికి ప‌త‌కాల‌ను, రికార్డుల‌ను కొనితెస్తున్నటువంటి యువ‌జ‌నులు మ‌రింత మంది ఉన్నారు.
వారు ‘న్యూ ఇండియా’ కు ప్రాతినిధ్యం వ‌హిస్తున్నారు.
వారు కష్టాలను అధిగమించి, గొప్ప దృఢ నిశ్చ‌యం కలిగినవారై ఉన్నత శిఖ‌రాల‌ను చేరుకొంటున్నారు.
మ‌నం బ్యాడ్మింట‌న్ లో అగ్ర‌గామి క్రీడా శ‌క్తిగా ఉన్నాము.
శూటింగ్ లో రాణిస్తున్నాము.
బ‌రువు ఎత్తే పోటీ ల‌లో, ఇంకా మ‌రెన్నో క్రీడ‌ల‌లో చ‌క్క‌ని ఫ‌లితాలను సాధిస్తున్నాము.
మాతృ దేశానికి ప‌త‌కాల‌ను సంపాదించి పెడుతున్న వారు చిన్న ప‌ట్ట‌ణాల‌కు చెందిన‌ వారు.
వారు సాదా మ‌ధ్యత‌ర‌గ‌తికి చెందిన వారో లేదా న‌వీన మ‌ధ్య‌త‌ర‌గ‌తి కుటుంబాల వారో అయి వుంటున్నారు.
‘‘ఏదైనా సాధ్య‌మే.
ప్ర‌తిదీ సాధించ‌ద‌గ్గదే’’ అని యువ భార‌తం అభిప్రాయ‌ప‌డుతోంది.
ఈ స్ఫూర్తి భార‌త‌దేశం వృద్ధి చెందేందుకు చోద‌క శ‌క్తి గా ఉండగలదు.
అంత‌ర్జాతీయ రంగ‌స్థ‌లం లో భార‌త‌దేశం ప్ర‌స్తుత హోదా గ‌ణ‌నీయంగా మెరుగుపడింది.
అంతేకాదు ఈ దేశం ప్ర‌తిష్ట మ‌రోమారు సుప్రతిష్ఠితమైంది.
ఇది యువ‌త‌ లో ఒక కొత్త ఆత్మ విశ్వాసాన్ని నింపింది.
స‌మాన అవ‌కాశాలు అందుబాటులో ఉన్నాయి.
పార‌ద‌ర్శ‌క‌త్వానికి, ప్ర‌తిభ‌ కు మ‌రియు గౌర‌వానికి గుర్తింపు లభించిన దాని యొక్క ఫ‌లితమే ఇదంతా.
స్కిల్ ఇండియా, స్టార్ట్-అప్ ఇండియా, స్టాండ్-అప్ ఇండియా, ఖేలో ఇండియా మ‌రియు డిజిట‌ల్ ఇండియా ల వంటి విభిన్నమైన ప్ర‌య‌త్నాలతో పాటు ఒక కొత్త మార్గం తో ‘న్యూ ఇండియా’ కు పునాది రాయిని ప‌టిష్టం చేయ‌డం జ‌రుగుతోంది.
గిరి గీసుకొని ప‌ని చేసే ధోరణి కి స్వ‌స్తి ప‌ల‌కడం ద్వారా ప‌రిష్కార మార్గాల వైపు చూసేందుకు ప్ర‌స్తుతం ప్రాముఖ్యాన్ని ఇవ్వ‌డం జ‌రుగుతోంది.
దేశం యొక్క అవ‌స‌రాల‌ను దృష్టిలో పెట్టుకొని ప‌థ‌కాల‌ను రూపొందించ‌డం జ‌రుగుతోంది.
యువ‌త, న‌వ పారిశ్రామికులు, మ‌హిళ‌లు, రైతులు, ఇంకా మ‌ధ్య‌త‌ర‌గ‌తి వారి జీవితాల‌ను స‌ర‌ళ‌త‌రం చేయడం కోసం వారికి చెందిన చిన్న చిన్న స‌మ‌స్య‌ల‌ను సైతం ప‌రిష్క‌రించే దిశ‌గా మనం కృషి చేస్తున్నాము.
మిత్రులారా,
భార‌తదేశానికి గొప్ప రహ‌దారి మార్గాల అవ‌స‌రం ఉంది.
ఇందుకోసం వేలాది కిలోమీట‌ర్ల ర‌హ‌దారుల‌ను ‘భార‌త్ మాల’ కార్య‌క్ర‌మం లో భాగంగా నిర్మించ‌డం జ‌రుగుతోంది.
భార‌త‌దేశానికి నౌకాశ్ర‌యాల నాయ‌క‌త్వం లో జ‌రిగే అభివృద్ధి కూడా అవ‌స‌రమే.
ఇందుకోసం త‌గిన మౌలిక స‌దుపాయాల‌ను నిర్మించ‌డం లో ‘సాగ‌ర్ మాల’ కార్య‌క్ర‌మం స‌హాయ‌కారిగా ఉంది.
ప్ర‌జ‌ల‌కు సేవ‌లు అందేట‌ట్లు చూడ‌టంలో భార‌త‌దేశం డిజిట‌ల్ మార్గం లో ప‌య‌నించ‌వ‌ల‌సిన అవ‌స‌రం ఉంది.
జెఎఎమ్ (JAM) త్ర‌యం మ‌న‌ల‌ను అక్క‌డ‌కు తీసుకుపోయింది.
భార‌త‌దేశానికి ఒక స్వ‌చ్ఛ‌మైన ఆర్థిక వ్య‌వ‌స్థ అవ‌స‌రం ఉంది.
డిజిట‌ల్ పేమెంట్స్, ఇంకా బిహెచ్ఐఎమ్ యాప్ (BHIM App) ల వంటి నూత‌న ఆవిష్కారాలు మ‌న‌ల్ని అక్క‌డ‌కు తీసుకువెళ్తున్నాయి.
భార‌త‌దేశానికి ఒక ఏకీకృత‌మైన మ‌రియు సర‌ళ‌మైన ప‌న్ను వ్య‌వ‌స్థ ఆవ‌శ్య‌క‌త కూడా ఉంది.
మ‌రి జిఎస్‌టి ఉన్నది ఇందుకోసమే.
విమాన ప్ర‌యాణాల యొక్క శ‌క్తిని పూర్తిగా వినియోగించుకోవ‌ల‌సిన అవ‌స‌రం భార‌త‌దేశానికి ఉంది.
యుడిఎఎన్ ద్వారా పేద‌లు సైతం విమాన ప్ర‌యాణం చేయ‌వ‌చ్చును.
భార‌త‌దేశానికి చేయి తిరిగిన శ్రామిక శ‌క్తి ఎంతైనా అవ‌స‌రం.
స్కిల్ ఇండియా కార్య‌క్ర‌మం రూపొందింది ఇందుకోస‌మే.
భార‌త‌దేశం లో ఐ-వేస్ తో సంధానించిన ప‌ల్లెలు అవ‌స‌రం.
మేము ఒక ల‌క్ష‌కు పైగా గ్రామ పంచాయ‌తీల‌ను క‌లిపి వేసే 2.7 ల‌క్ష‌ల కి.మీ.
ల ఆప్టిక‌ల్ ఫైబ‌ర్ నెట్‌వ‌ర్క్ ను ఏర్పాటు చేశాము.
భార‌త‌దేశానికి మ‌రింత మంది న‌వ పారిశ్రామికుల ఆవ‌శ్య‌క‌త ఉంది.
ముద్ర, ఇంకా స్టాండ్-అప్ ఇండియా..
కార్య‌క్ర‌మాలు దీని కోసం ఉద్దేశించిన‌వే.
భార‌త‌దేశానికి త‌క్కువ ఖ‌ర్చుతో కూడిన ఆరోగ్య సంర‌క్ష‌ణ అవ‌స‌రం.
ఇందుకోస‌మే ‘ఆయుష్మాన్ భార‌త్’ ఉద్దేశించబడింది.
భార‌త‌దేశానికి స్టార్ట్-అప్ సంస్థ‌ల వృద్ధి ఎంతైనా అవ‌స‌రం.
మ‌రి ఈ రోజు మీరు ఒక స్టార్ట్‌-అప్ ను అతి త్వ‌ర‌గా న‌మోదు చేయించ‌వ‌చ్చు.
స్టార్ట్‌-అప్ ల రంగంలో స‌మాన అవ‌కాశాలు అందుబాటులో ఉన్నాయి.
మేము ప్ర‌తి ఒక్క మార్గం లోను భ‌విష్య‌త్తులో ఢోకా లేని భార‌త‌దేశాన్ని ఆవిష్క‌రించేందుకు కృషి చేస్తున్నాము.
దీని ద్వారా ‘న్యూ ఇండియా’ రెక్క‌లు తొడుక్కొంటుంది.
మిత్రులారా,
ఆలోచ‌న‌లు, నూత‌న ఆవిష్క‌ర‌ణ‌లు భార‌త‌దేశ ప్ర‌జ‌ల రోజువారీ జీవితంలో ఒక భాగంగా ఉంటూ వ‌స్తున్నాయి.
అయితే, యువ‌జ‌నుల‌లో ఉన్న శ‌క్తుల‌ను వీలైనంత వ‌ర‌కు అధిక స్థాయి లో జాతి నిర్మాణానికి వినియోగించుకొనేందుకు ఒక వాతావ‌ర‌ణాన్ని ఏర్పాటు చేయ‌డ‌ం జరుగుతోంది.
ప‌రిశోధ‌న, ఇంకా నూత‌న ఆవిష్క‌ర‌ణ‌ ల దిశ‌గా యువ‌త లో సామ‌ర్ధ్యాల‌ను, ఆకాంక్ష‌ల‌ను ప్రోత్స‌హించ‌డం కోసం ప్ర‌భుత్వం కృషి చేస్తోంది.
పాఠ‌శాల స్థాయి లో నూత‌న ఆవిష్క‌ర‌ణ‌లకు అనువైన వాతావ‌ర‌ణాన్ని ఏర్ప‌ర‌చ‌డానికి ‘అట‌ల్ ఇన‌వేశ‌న్ మిశ‌న్’ ను ప్రారంభించ‌డ‌మైంది.
దేశం లోని పాఠ‌శాల‌ల్లో, క‌ళాశాల‌ల్లో నూత‌న ఆవిష్క‌ర‌ణ‌ల‌కు దోహ‌దప‌డే వాతావర‌ణాన్ని ఏర్పాటు చేసే దిశ‌గా మా ప్ర‌య‌త్నాలు సాగుతున్నాయ‌ని చెప్ప‌గ‌ల‌ను.
విద్యార్థుల‌లో సృజ‌నాత్మ‌క‌త‌ కు పీట వేయ‌డానికి విజ్ఞాన‌శాస్త్ర ప‌ర‌మైన తృష్ణ‌ ను పెంపొందించ‌డానికి దేశ‌మంత‌టా 2400 ల‌కు పైగా అట‌ల్ డిజిట‌ల్ ల్యాబ్స్‌ కు ఆమోదం తెల‌ప‌డ‌మైంది.
నూత‌న ఆవిష్క‌ర‌ణ‌ లకు సంబంధించిన ఆలోచ‌న‌ల‌ను ప్రోత్స‌హించ‌డానికి గాను స్మార్ట్ ఇండియా హ్యాక‌థ‌న్ ల వంటి కార్య‌క్ర‌మాల‌ను నిర్వ‌హించ‌డంతో పాటు భావి సాంకేతిక ప‌రిజ్ఞానాలను విద్యార్థుల‌కు ప‌రిచ‌యం చేసే కృషి సాగుతోంది.
ఈ కార్య‌క్ర‌మం ద్వారా దేశ స‌మ‌స్య‌ల‌కు ప‌రిష్కార మార్గాల‌తో ముందుకువ‌చ్చే విధంగా యువ‌త‌ను ఈ ప‌నిలో నేరుగా సంధానించ‌డం జ‌రుగుతోంది.
ఈ మార్గంలో యువ‌జ‌నులు న‌డ‌చి, స్టార్ట్-అప్ ల లోకం లోకి అడుగు పెట్టనున్నారు.
న‌ల్ల‌ధ‌నం పైన, అవినీతి పైన ప్ర‌భుత్వం కొర‌డాను ఝ‌ళిపించిన కాలంలోను, జిఎస్‌టి ని అమ‌లు చేసిన కాలంలోను ఒక ప‌రీక్ష కు హాజ‌ర‌య్యేందుకు ప్ర‌జ‌లు ఏ విధంగా ముంద‌డుగు వేశారో మీరు చూశారు.
దేశంలో చోటు చేసుకొంటున్నటువంటి ఒక మార్పున‌కు ఇది ఒక రుజువు.
డిజిట‌ల్ పేమెంట్స్ ను గురించి చ‌ర్చించ‌డం మొద‌ల‌వ‌గానే కొంత మంది నిపుణులు భార‌త‌దేశం వంటి పేద దేశం ఈ రంగంలో ముందుకు వెళ్ళ‌జాలదంటూ వ్యాఖ్య‌లు చేయ‌డం నాకు ఇప్ప‌టికీ బాగా జ్ఞ‌ాపకం వుంది.
అయితే, డిజిట‌ల్ పేమెంట్స్ ప‌రంగా న‌మోదైన ప్ర‌గ‌తి ని ఈ రోజు మీ అంతట మీరే చూడ‌వచ్చు.
డిజిట‌ల్ పేమెంట్స్ కు సంబంధించిన ఈ వ్య‌వ‌స్థ‌ ను దేశం లోని ప్ర‌తి ప‌ల్లెకు తీసుకుపోయిన ఖ్యాతి యువ‌జ‌నుల‌కే ద‌క్కుతుంది.
డిజిట‌ల్ పేమెంట్ ప‌ద్ధ‌తుల‌ను ప్ర‌జ‌లు ఉప‌యోగించ‌డం మొద‌లుపెట్టారు.
మిత్రులారా,
అభివృద్ధి మాత్ర‌మే మ‌న ల‌క్ష్యం అయిన‌ప్పుడు మ‌నం ప్ర‌జ‌ల ఆకాంక్ష‌ల ప‌ట్ల స్పంద‌న ను క‌లిగివుంటాము.
మ‌నం ప్ర‌జ‌ల ప‌ట్ల సానుకూల‌త ను క‌లిగి ఉన్న‌ప్పుడు అది విధానాలు సులువుగా మార‌డం లో ప్ర‌తిఫ‌లిస్తూ ఉంటుంది.
జాప్యానికి చెల్లు చీటీని ఇచ్చి, విధానాల‌ను సుల‌భ‌త‌రం చేసిన‌ప్పుడు మ‌రింత‌గా ఎఫ్‌డిఐ ని అందుకోవ‌చ్చు.
మ‌రింత ఎఫ్‌డిఐ ని మనం సాధించుకొన్న‌ప్పుడు భార‌త‌దేశం లో మ‌రిన్ని ప‌రిశ్ర‌మ‌ల‌ను మ‌నం ఏర్పాటు చేసుకోవ‌చ్చు.
మ‌రిన్ని ప‌రిశ్ర‌మ‌ల‌ను మ‌నం ఏర్పాటు చేసిన‌ప్పుడు ఇతోధిక ఉపాధి అవ‌కాశాల‌ను మ‌నం సృష్టించ‌వచ్చు.
మ‌రిన్ని ఉపాధి అవాకాశాల‌ను మ‌నం సృష్టిస్తే యువ‌త వారి యొక్క భ‌విష్య‌త్తును మెరుగు ప‌ర‌చుకొనేందుకు వారికి మ‌నం సాధికారిత‌ ను క‌ల్పించిన‌ట్లు అవుతుంది.
ప్ర‌తి ఒక్క పౌరుడి భ‌విష్య‌త్తు మెరుగుప‌డిందంటే భార‌త‌దేశం భ‌విత‌వ్యంతో పాటు ప్ర‌పంచం లో భార‌త‌దేశానికి ఉన్న స్థానం మెరుగుప‌డతాయి.
మిత్రులారా,
ఈ రోజు ఉత్త‌మ అవ‌కాశాల‌లో ఒక అవ‌కాశాన్ని మ‌నం పొందాము.
దేశం కోసం జీవితాన్ని త్యాగం చేసే అవ‌కాశాన్ని పొందిన భాగ్యం ద‌క్కినటువంటి త‌రం మ‌న‌ తరం కాదు.
అయితే జాతి నిర్మాణానికి పాటుప‌డే, దేశం కోసం జీవించే అవ‌కాశం మాత్రం మ‌న‌కు లభించింది.
స్వాతంత్య్ర పోరాట కాలంలో యువ‌జ‌నులు సైతం ప‌గ్గాలు పుచ్చుకున్న ప‌రిస్థితి నెల‌కొన్నట్టు చ‌రిత్ర చెబుతోంది.
యువ‌త లోని నైతిక స్థైర్యం, ఉత్సాహం స్వాతంత్య్ర స‌మ‌రం లో ఒక నిర్ణ‌యాత్మ‌క‌మైన పాత్ర‌ను పోషించాయి.
మీరంతా కూడా ఒక ‘న్యూ ఇండియా’ ను నిర్మించ‌డంలో ప్ర‌స్తుతం ఇదే త‌ర‌హా భూమిక ను పోషించ‌బోతున్నారు.
క‌ల‌లు క‌న్న దేశం కోసం ప్రాణ త్యాగం చేసిన స్వాతంత్య్ర యోధులు ఆకాంక్షించినటువంటి ఒక దేశాన్ని- ‘న్యూ ఇండియా’ ను- నిర్మించవలసింది మీరే.
మిత్రులారా,
‘న్యూ ఇండియా’ ఎటువంటి గ‌డ్డ అంటే, ఆ భూమి లో మీ యొక్క పేరు ను మీరు సృష్టించుకొంటారు.
అంతే గాని మీ పేరు మీకు ఒక ఎరుక‌ ను తీసుకురాదు.
అక్క‌డ మీ ఆలోచ‌న‌ల‌కు విలువ ఉంటుంది త‌ప్ప మీ ప‌లుకుబ‌డికి విలువ ఉండ‌దు.
అక్క‌డ అవ‌రోధాల‌కు బ‌దులు అవ‌కాశాల నిరూప‌ణ ఉంటుంది.
ఎక్క‌డైతే బిలియ‌న్ ఆకాంక్ష‌లు స్వేచ్ఛాయుత‌మైన వ్య‌క్తీక‌ర‌ణ‌కు నోచుకొంటాయో, ప్ర‌గ‌తి ప్ర‌యాణానికి ఏ కొద్ది మంది చొర‌వో గాక‌ ప్ర‌తి ఒక్క‌రి శ‌క్తి చోద‌కంగా నిలుస్తుందో ఆ గ‌డ్డ యే ‘న్యూ ఇండియా’.
అది ప్ర‌క్రియ‌లు ప్ర‌ముఖంగా ఉండేట‌టువంటి పురోగ‌తికి నిల‌యంగా ఉంటుంది; అంతే త‌ప్ప ప్ర‌క్రియ‌ల‌ను ప్ర‌భావితం చేసే ప్ర‌జ‌లు అక్క‌డ ఉండ‌రు.
అక్క‌డి ప్ర‌భుత్వం ప్ర‌తి ఒక్క‌రికి చెందిందై వుంటుంది.
అంతే త‌ప్ప, ప్ర‌భుత్వానికి చెందిన ప్ర‌తి ఒక్క‌దానితోనూ పెన‌వేసుకొని వుండ‌దు.
‘న్యూ ఇండియా’ ఎటువంటి గ‌డ్డ అంటే అక్క‌డ మ‌తి లేని ద్వేషం పైన ఆశ యొక్క శ‌క్తిదే పై చేయి అవుతుంది.
అక్క‌డ 125 కోట్ల మంది భార‌తీయుల‌ను వారి ప్రార‌బ్దానికి వ‌ద‌లివేసే బ‌దులు వారి విధి రాత‌ను వారే లిఖించుకొనే అవ‌కాశం చిక్కుతుంది.
అదుగో అదీ మ‌న ‘న్యూ ఇండియా’!
మిత్రులారా,
భార‌త‌దేశానికి వ‌ర్త‌మాన‌ం, భ‌విష్య‌త్తు కూడా మీరే.
మీ భాగ‌స్వామ్యం భార‌త‌దేశానికి అవ‌స‌రం.
మ‌న‌కు కేవ‌లం శ్రోత‌ల‌తో ప‌ని లేదు; స‌ల‌హాల‌ను అందించి, మ‌న‌ తో చేయీ చేయీ క‌లిపి ప‌ని చేసే యువ‌జ‌నుల అవ‌స‌రం మనకు ఉంది.
మీరు విజ‌యులైతే దేశం గెలుస్తుంది.
మీ సంక‌ల్పాలు నెర‌వేరిన పక్షంలో దేశం యొక్క సంక‌ల్పాలు సైతం నెర‌వేరుతాయి.
ఈ విశిష్ట కార్య‌క్ర‌మాన్ని నిర్వహించినందుకు గాను ‘యూత్ ఫ‌ర్ డివెల‌ప్‌మెంట్’ తాలూకు యావ‌త్తు జ‌ట్టు కు నేను మ‌రోమారు నా శుభాకాంక్ష‌ల‌ను అందిస్తున్నాను.
ఈ రోజు స‌న్మానం పొందిన వారిని నేను ప్ర‌త్యేకించి అభినందించ‌ద‌లుస్తున్నాను.
ఎందుకంటే వారు చేసిన ప్ర‌తి ప‌ని ని గురించి మాట్లాడుకోవడం జరుగుతుంది; వారి ప్ర‌తి ప్ర‌య‌త్నం పైన చ‌ర్చ జ‌రుగుతుంది.
వారు సాధించిన కార్యం అన్యులు ప్ర‌తి ఒక్క‌రికీ కూడాను ఒక ప్రేర‌ణ అవుతుంది.
మ‌రి మాట‌ల క‌న్నా బిగ్గ‌ర‌గా ధ్వ‌నించేవి చేత‌లే అని నేను న‌మ్ముతాను.
దేశం లోని సుదూర ప్రాంతం లో నెల‌కొన్న ప‌ల్లెల‌లో, మురికివాడ‌ల‌లో ప‌ని చేయ‌డం ద్వారా మీ క‌ల‌ల‌ను పండించుకోవ‌డం కోసం మీ జీవితాల‌ను అంకితం చేసిన అటువంటి వ్య‌క్తులు మీరు.
మీరు అనుకున్న‌ది సాధించారు.
త‌త్ఫ‌లితంగా ఈ రోజున మీరు గొప్ప సంతృప్తి ని పొందుతున్నారు.
ఒక‌రికి సంతృప్తి ని ఇచ్చిన‌టువంటి ప‌ని కి ఇత‌రుల‌కు స్ఫూర్తిని అందించగలిగిన బ్ర‌హ్మాండ‌మైన శ‌క్తి ఉంటుంది.
దీనిని సాధించిన యువ‌జ‌నులు అంద‌రికీ నా హృద‌యాంత‌రాళం నుంచి అభినంద‌నలు తెలియ‌జేస్తున్నాను.
అనేక ధ‌న్య‌వాదాలు.
