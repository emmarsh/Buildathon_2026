గురు ర‌విదాస్ జ‌యంతి సందర్భంగా ఆయ‌న‌కు ప్ర‌ధాన మంత్రి శ్రీ న‌రేంద్ర మోదీ శ్ర‌ద్ధాంజ‌లి ఘ‌టించారు.
“గురు ర‌విదాస్ జయంతి నాడు ఆయ‌నకు ఇదే నా ప్ర‌ణామం.
గురు ర‌విదాస్ గారు మ‌న దేశంలో జ‌న్మించిన అత్యంత గొప్ప సాధువుల్లో ఒక‌రు.
ఆయ‌న స‌మానత్వం, న్యాయం మ‌రియు క‌రుణామ‌య స‌మాజానికై పాటు ప‌డ్డారు.
ఆయ‌న బోధ‌న‌లు నిత్యమైన‌వీ, స‌మాజంలో అన్ని వ‌ర్గాల ప్ర‌జ‌ల‌కూ తగిన‌టువంటివీనూ.
గురు ర‌విదాస్ గారు మ‌న స‌మాజంలో స‌కారాత్మ‌క‌మైన మార్పుల‌ను అనేకం తీసుకువ‌చ్చారు.
ఆయ‌న తిరోగ‌మ‌న కార‌క‌ పద్ధతులను, పాత‌బ‌డిన ప‌ద్ధ‌తుల‌ను సవాల్ చేశారు.
కాలంతో పాటు మారేట‌ట్టుగా ప్ర‌జ‌ల‌లో ప్రేరణను కలిగించారు.
ప్ర‌శ్నించే స్ఫూర్తి, కాలంతో పాటు సాగాల‌ని స్ప‌ష్టం చేయ‌డం అత్యంత ఘ‌న‌మైనటువంటి అంశాలు.
గురు ర‌విదాస్ గారు సోద‌ర‌త్వ విలువల పట్ల, సామ‌రస్య విలువ‌ల ప‌ట్ల అచంచ‌ల విశ్వాసాన్ని కలిగివుండే వారు.
ఏ తరహా వివ‌క్ష‌ పట్ల కూడా ఆయనకు న‌మ్మ‌కం ఉండేది కాదు.
మేము ‘స‌బ్ కా సాత్, స‌బ్ కా వికాస్’ ధ్యేయంతో ప‌ని చేస్తున్న‌ప్పుడు, ప్ర‌తి ఒక్కరికి- ప్ర‌త్యేకించి పేద‌ల‌కు- సేవ చేయాలని ఉద్బోధించిన ర‌విదాస్ గారి నుండి ఎంతో స్ఫూర్తిని పొందుతున్నాం.
ఈ కింద పేర్కొన్న గురు ర‌విదాస్ గారి మాట‌ల‌ను నేను ఈ రోజు మీతో పంచుకోవాల‌ని త‌లుస్తున్న‌ాను:
ऐसा चाहूँ राज मैं जहाँ मिलै सबन को अन्न।
छोट बड़ो सब सम बसै, रैदास रहै प्रसन्न।।
గురు ర‌విదాస్ గారు ప్ర‌తి ఒక్క‌రికి స‌రిప‌డ ఆహారం ల‌భించే మ‌రియు ప్ర‌తి ఒక్క వ్య‌క్తి సంతోషంగా ఉండే కాలం రావాల‌ని స్వప్నించారు’’ అంటూ ప్ర‌ధాన మంత్రి గుర్తు చేశారు.
***
