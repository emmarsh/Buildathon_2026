ప్ర‌ధాన మంత్రి శ్రీ‌ న‌రేంద్ర మోదీ అధ్య‌క్ష‌త‌న స‌మావేశ‌మైన కేంద్ర మంత్రివ‌ర్గం ఫైనాన్షియ‌ల్‌ రెజల్యూశన్ అండ్ డిపాజిట్ ఇన్ శ్యూరెన్స్ బిల్లు, 2017 ను ప్ర‌వేశపెట్టే ప్ర‌తిపాద‌న‌కు ఆమోదం తెలిపింది.
ఈ బిల్లు బ్యాంకులు, బీమా కంపెనీలు, ఆర్థిక రంగంలోని సంస్థ‌ల‌లో దివాలా స్థితిని ప‌రిష్క‌రించ‌డానికి ఆర్థిక రంగంలోని నిర్దిష్ట సంస్థ‌ల‌కు ఒక స‌మ‌గ్ర‌మైన ఫ్రేమ్ వ‌ర్క్ ను అందిస్తుంది.
ఫైనాన్షియ‌ల్‌ రెజల్యూశన్ డిపాజిట్ ఇన్ శ్యూరెన్స్ బిల్లు చ‌ట్టమైన తరువాత రెజల్యూశన్ కార్పొరేష‌న్ స్థాప‌న‌కు బాట వేస్తుంది.
బిల్లు యొక్క షెడ్యూలు లో పొందుప‌రచిన రంగాల‌ వారీ చ‌ట్టాల‌ లోని రెజల్యూశన్ సంబంధిత నియమాల స‌వ‌ర‌ణ‌కు లేదా ర‌ద్దుకు ఇది దారి తీస్తుంది.
అంతేకాదు, డిపాజిట్ ఇన్ శ్యూరెన్స్ అండ్ క్రెడిట్ గ్యారంటీ కార్పొరేష‌న్ యాక్ట్, 1961 ని ర‌ద్దు చేసి డిపాజిట్ ఇన్ శ్యూరెన్స్ అధికారాల‌ను మ‌రియు బాధ్య‌త‌ల‌ను రెజల్యూశన్ కార్పొరేష‌న్ కు బ‌ద‌లాయిస్తుంది.
ఆర్థిక వ్య‌వ‌స్థ యొక్క స్థిర‌త్వాన్ని, స్థితిస్థాపకతను రెజల్యూశన్ కార్పొరేష‌న్ ప‌రిర‌క్షిస్తుంది.
వినియోగ‌దారుల యొక్క ప్ర‌యోజ‌నాల‌ను ఒక స‌హేతుక‌మైన ప‌రిమితి దాకా కాపాడుతుంది.
అలాగే, సాధ్య‌మైనంత మేర‌కు ప్ర‌జా నిధుల‌ను కూడా కాపాడుతుంది.
ఆర్థికేత‌ర సంస్థ‌ల దివాలా సంబంధిత అంశాల ప‌రిష్కారం కోసం ప్ర‌భుత్వం ఇటీవ‌ల ఇన్ సాల్వన్సి అండ్ బ్యాంక్ ర‌ప్ట‌సి కోడ్‌, 2016 (“కోడ్‌”)కు శాస‌న రూపం క‌ల్పించింది.
ప్ర‌తిపాదిత బిల్లు ఆర్థిక రంగానికి ఉద్దేశించిన ఒక రెజల్యూశన్ ఫ్రేమ్ వ‌ర్క్ ను స‌మ‌కూర్చుతూ, కోడ్ కు పూర‌కంగా నిలుస్తుంది.
ఈ బిల్లు ఒకసారి అమ‌లులోకి వ‌చ్చిందంటే గ‌నుక కోడ్ తో పాటు ఆర్థిక వ్య‌వ‌స్థ‌కు ఒక స‌మ‌గ్ర‌మైన రెజల్యూశన్ ఫ్రేమ్ వ‌ర్క్ ను అందుబాటులోకి తీసుకురాగ‌లుగుతుంది.
ఆర్థిక సేవ‌ల స‌ర‌ఫ‌రాదారు సంస్థ‌లు ఆర్థిక దుస్థితిలో ప‌డిన‌ప్పుడు వినియోగ‌దారుల‌కు ఊర‌డింపును క‌లిగించేందుకు ఫైనాన్షియ‌ల్ రెజ‌ల్యూశన్ అండ్ డిపాజిట్ ఇన్ శ్యూరెన్స్ బిల్లు, 2017 ను తీసుకురావాల‌నుకుంటున్నారు.
అంతేకాకుండా, ఇది ఆర్థిక సేవ‌ల స‌ర‌ఫ‌రాదారు సంస్థ‌లు ఆర్థిక సంక్షోభంలో చిక్కుకున్న‌ప్పుడు ప్ర‌జా ధ‌నాన్ని ఉప‌యోగించ‌డాన్ని ప‌రిమితం చేయ‌డం ద్వారా క్ర‌మ‌శిక్ష‌ణ‌ను అల‌వ‌ర‌చ‌డం ఈ బిల్లు ధ్యేయం.
త‌గిన‌న్ని నివార‌ణ చ‌ర్య‌ల‌ను చేప‌ట్టేట‌ట్లు చూడ‌డం ద్వారాను, సంక్షోభ స‌మ‌యంలో ఆ సంక్షోభాన్ని ప‌రిష్క‌రించ‌డానికి అవ‌స‌ర‌మైన సాధ‌నాల‌ను స‌మ‌కూర్చ‌డం ద్వారాను ఆర్థిక వ్య‌వ‌స్థ‌లో స్థిర‌త్వాన్ని కాపాడ‌టంలో ఈ బిల్లు తోడ్ప‌డ‌గ‌లుగుతుంది.
పెద్ద సంఖ్య‌లో ఉండే రిటైల్ డిపాజిటర్ల‌కు ప్ర‌యోజ‌నాన్ని అందించ‌డం కోసం ఇప్పుడు ఉన్న‌టువంటి డిపాజిట్ ఇన్ శ్యూరెన్స్ ఫ్రేమ్ వ‌ర్క్‌ను ప‌టిష్ట ప‌ర‌చ‌డం ఈ బిల్లు ధ్యేయాల‌లో ఒకటి.
దుర్గ‌తి పాలైన ఆర్థిక సంస్థ‌ల స‌మ‌స్య‌ల‌ను ప‌రిష్క‌రించ‌డానికి అయ్యే ఖ‌ర్చుల‌ను, కాలాన్ని త‌గ్గించ‌డం సైతం ఈ బిల్లు ఉద్దేశాల‌లోని మ‌రొక ఉద్దేశం.
***
