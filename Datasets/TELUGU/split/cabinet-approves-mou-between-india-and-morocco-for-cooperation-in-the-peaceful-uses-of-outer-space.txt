అంతరిక్ష శాంతియుత ప్రయోజనాల్లో సహకారం కోసం భారత, మొరాకో దేశాల మధ్య ఒప్పందానికి ప్రధానమంత్రి శ్రీ నరేంద్రమోదీ అధ్యక్షతన సమావేశమైన కేంద్ర మంత్రి మండలి ఆమోదం తెలిపింది.
ఈ ఒప్పందంపై 2018 సెప్టెంబర్ 25వ తేదీన న్యూఢిల్లీ లో సంతకం చేయడం జరిగింది.
ప్రధాన అంశాలు :
అంతరిక్షం నుండి భూమి గురించి తెలుసుకోవడం, ఉపగ్రహం ద్వారా సమాచారం అందుకోవడం, ఉపగ్రహం కేంద్రంగా పరిసరాలను గుర్తించడం, అంతరిక్ష శాస్త్రం, ఉప గ్రహాల అన్వేషణ, అంతరిక్ష వాహనం, అంతరిక్ష విధానం, అంతరిక్ష సాంకేతికత వినియోగం తో సహా అంతరిక్ష శాస్త్రం, సాంకేతికత, వినియోగం వంటి అంశాలలో సహకరించుకోగల సామర్ధ్యాలను గుర్తించడానికి ఈ ఒప్పందం అవకాశం కల్పిస్తుంది.
మరియు –
ఈ ఒప్పందాన్ని అమలుచేయడానికి అవసరమైన అంశాలు, నిర్ణీత కాల పరిమితి తో సహా ఒక కార్యాచరణ ప్రణాళిక ను రూపొందించడానికి గాను, డిఓఎస్ / ఇస్రో, రాయల్ సెంటర్ ఫర్ రిమోట్ సెన్సింగ్ (సి ఆర్ టి ఎస్), రాయల్ సెంటర్ ఫర్ స్పేస్ రీసెర్చ్ అండ్ స్టడీస్ (సి ఆర్ ఈ ఆర్ ఎస్) సభ్యులతో ఒక సంయుక్త బృందాన్ని ఏర్పాటు చేయడానికి ఈ ఒప్పందం వీలు కల్పిస్తుంది.
నేపధ్యం :
1990 దశకం ప్రారంభంలోనే భారతదేశం సహకారంతో మొరాకో అంతరిక్ష రంగంలో తన ఆశక్తిని వ్యక్తం చేసింది, ఇస్రో మరియు సెంటర్ రాయల్ డే టెలి డిటెక్షన్ స్పటియల్ (సిఆర్ టిఎస్ – రాయల్ సెంటర్ ఫర్ రిమోట్ సెన్సింగ్) ; సంస్థలు రెండూ 1998 లో అంతరిక్ష సహకారం పై పరస్పరం ఆమోదించిన అవగాహనా ఒప్పందం నమూనాను ఇచ్చి పుచ్చుకున్నాయి.
అయితే, మొరాకో వైపు నుంచి అతి ముఖ్యమైన వ్యక్తి పర్యటన రద్దు కావడంతో ఇది ఫలవంతం కాలేదు.
ఆతర్వాత ఈ అవగాహనా ఒప్పందం పై సంతకాల కోసం ఎం ఈ ఏ చేసిన వరుస ప్రయత్నాలు కూడా ఫలవంతం కాలేదు.
మొరాకో లో భారత రాయబారి ప్రభుత్వ స్థాయి లో ఈ సవరించిన అవగాహనా ఒప్పందం పై సంప్రదింపులు జరిపి ఇస్రో కు సమర్పించారు.
ఇస్రో రూపొందించిన అంతర్ ప్రభుత్వ అవగాహనా ఒప్పందం ముసాయిదాపై సంతకం చేయడానికి మొరాకో రక్షణ పరిపాలనా శాఖ ఇంచార్జ్ మంత్రి తన పర్యటన సమయంలో 2018 సెప్టెంబర్ 25 తేదీన తన సంసిద్ధతను వ్యక్తం చేశారు.
***
