శ‌క్తిని పొదుపుగా వాడుకోవ‌డం, శ‌క్తిని స‌మ‌కూర్చుకొనే సామ‌ర్థ్యాన్ని పెంపొందించుకోవ‌డం కోసం బీ ఆర్ ఐ సీ ఎస్ (బ్రెజిల్, రష్యా, ఇండియా, చైనా, దక్షిణాఫ్రికా) కూట‌మిలోని దేశాల‌తో భార‌త్ కుదుర్చుకున్న ఒక అవ‌గాహ‌న‌పూర్వ‌క ఒప్పందానికి (ఎంఓయూ) ప్ర‌ధాన‌ మంత్రి శ్రీ న‌రేంద్ర మోదీ అధ్య‌క్ష‌త‌న జ‌రిగిన కేంద్ర మంత్రివ‌ర్గ స‌మావేశం ఆమోదం తెలిపింది.
శక్తిని ఆదా చేయ‌డం కోసం మ‌రింత ప‌టిష్ట‌మైన జాగ్ర‌త్త‌లు తీసుకోవ‌డం, శ‌క్తి ఉత్పాద‌క‌త‌లో సామ‌ర్థ్యాన్ని పెంపొందింప‌చేసుకోవ‌డానికి స‌మాన‌త్వం, పరస్పర ప్రయోజనాల సిద్ధాంతాలను అనుసరించాలనే ప్రాతిపదికలపై ఈ ఎంఓయూను కుదుర్చుకోవ‌డం జ‌రిగింది.
శ‌క్తిని పొదుపుగా వాడుకోవ‌డం, శ‌క్తిని స‌మ‌కూర్చుకొనే సామ‌ర్థ్యాన్ని పెంపొందించుకోవ‌డానికి తాజా ఎంఓయూ దిగువన పేర్కొన్న రంగాల‌లో స‌హ‌కారానికి బాట‌లు ప‌రుస్తుంది:
* శాస్త్రప‌ర‌మైన‌, సాంకేతిక‌ప‌ర‌మైన ప‌రిశోధ‌న‌లు;
* ఉప‌న్యాసాలు, చ‌ర్చాగోష్ఠుల నిర్వ‌హ‌ణ‌;
* సాంకేతిక విజ్ఞానం బ‌ద‌లాయింపు, కెపాసిటీ బిల్డింగ్‌;
* సాంకేతిక విజ్ఞానం అభివృద్ధి, విధానాల‌ను, ఉత్త‌మ ప‌ద్ధ‌తుల‌ను ఒక దేశంతో మ‌రొక దేశం పంచుకోవ‌డం;
* ఆతిథ్య దేశాన్ని సంప్ర‌దించిన మీద‌ట బీ ఆర్ ఐ సీ ఎస్ దేశాలకు చెందిన‌ వ్యాపార సంస్థలలో శ‌క్తిని వీల‌యినంత‌వ‌ర‌కు ఆదా చేయడంతో పాటు, మ‌రింత అధిక శ‌క్తిని ఉత్ప‌త్తి చేసుకొనేందుకు అనువైన విధానాలను, ప‌ద్ధ‌తుల‌ను ప్రోత్స‌హించ‌డం.
ప్ర‌స్తుత ఎంఓయూ కింద‌ ప్ర‌త్యేక‌మైన ఉమ్మ‌డి ప్రాజెక్టుల‌తో పాటు అనుస‌ర‌ణీయ‌మైన ప‌ద్ధ‌తుల‌లో త‌మ ఆర్థిక వ్య‌వ‌స్థ‌ల‌లో శ‌క్తిని ఆదా చేసుకొనే రీతుల‌లోను , శ‌క్తిని మ‌రింత స‌మ‌ర్థంగా ఉత్ప‌త్తి చేసే రీతుల‌లోను పరస్పర స‌హ‌కారాన్ని అంద‌జేసుకోవ‌డం కోసం స‌మ‌గ్ర‌మైన కార్యాచ‌ర‌ణ‌ను తీర్చిదిద్ద‌డం ఎంత వ‌ర‌కు సాధ్య‌ప‌డుతుందో బీఆర్ ఐ సీ ఎస్ దేశాలు ప‌రీక్షించద‌లుస్తున్నాయి.
