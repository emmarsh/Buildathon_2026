ప్రధాన మంత్రి శ్రీ‌ నరేంద్ర మోదీ అధ్యక్షతన సమావేశమైన కేంద్ర మంత్రివర్గం ఈ కింది ప్రతిపాదనలకు ఎక్స్- పోస్ట్ ఫ్యాక్టో ఆమోదం తెలిపింది.
1. ప్రధాన మంత్రి ఆవాస్ యోజన (అర్బన్) మిషన్ లో భాగంగా క్రెడిట్- లింక్ డ్ సబ్సిడీ స్కీమ్ (సిఎల్ఎస్ఎస్) కింద రుణ గడువును 15 నుంచి 20 సంవత్సరాలకు పొడిగించడం.
(దీని పేరును సమాజంలోని ఆర్థికంగా వెనుకబడిన వర్గాలు/ తక్కువ ఆదాయాన్ని కలిగిన వర్గాల[ ఇడబ్ల్యుఎస్/ఎల్ఐజి]కి చెందిన సిఎల్ఎస్ఎస్ గా మార్చనున్నారు);
2. ఎమ్ ఐ జి కేటగిరీని దృష్టిలో పెట్టుకొని ఒక కొత్త క్రెడిట్- లింక్ డ్ సబ్సిడీ స్కీమ్ ను ప్రారంభించడం;
3. పిఎమ్ఎవై (అర్బన్) పరిధిలోని సిఎల్ఎస్ఎస్ విభాగం (ఇది ఇక ఇడబ్ల్యుఎస్/ఎల్ఐజి కోసం ఉద్దేశించిన సిఎల్ఎస్ఎస్ గా అమలవుతుంది) యొక్క సెంట్రల్ నోడల్ ఏజెన్సీల (సిఎన్ఎ లు) తో ఎంఒయు పై సంతకాలు చేసిన ప్రైమరీ లెండింగ్ ఇన్ స్టిట్యూషన్స్ కు (పి ఎల్ ఐ లు) ఈ కింద పేర్కొన్న విధంగా వర్తించే మార్పులతో వాటి ఎమ్ఒయు ను ఎమ్ఐజి కి ఉద్దేశించిన సిఎల్ఎస్ఎస్ కు కూడా పొడిగించే ఐచ్ఛికాన్ని ప్రసాదించడం;
4. ఈ పథకాలలో భాగంగా మంజూరైన రుణాలకు గాను పిఎల్ఐ లకు చెల్లించవలసిన ప్రాసెసింగ్ రుసుములను క్రమబద్ధీకరించడం/ప్రవేశపెట్టడం కోసం;
5. ఎమ్ఐజి లకు ఉద్దేశించిన ప్రతిపాదిత సిఎల్ఎస్ఎస్ కు 2017-18 బడ్జెట్ లో తొలుత రూ.1,000 కోట్లను కేటాయించడం మరియు
6. మినిస్టర్-ఇన్ ఛార్జ్ ఆమోదంతో ఎమ్ఐజి కి ఉద్దేశించిన సిఎల్ఎస్ఎస్ కు నిర్వహణ సంబంధ మార్గదర్శక సూత్రాలను జారీ చేయడం.
ఉద్దేశాలు :
• అందరికీ గృహ‌ వసతి ఉద్యమంలో ప్రస్తుతం ఒక భాగంగా ఉన్న “ప్రధాన మంత్రి ఆవాస్ యోజన” (అర్బన్) పరిధిలోని ఇ డబ్ల్యు ఎస్ మరియు ఎల్ ఐ జి విభాగాల తాలూకు సంఖ్యను పెంచడం.
• మధ్యాదాయ వర్గాన్నిచేరుకోవడం.
• ప్రైమరీ లెండింగ్ ఇన్ స్టిట్యూషన్స్ – పి ఎల్ ఐ ల కోసం ప్రక్రియలను సులభతరంగా మార్చడం.
• గృహ‌ నిర్మాణం మరియు పట్టణాభివృద్ధి రంగంలో పిఎల్ఐ ల ప్రాతినిధ్యాన్ని పెంచేందుకు ఒక ప్రోత్సాహకాన్ని ఇవ్వడం.
• బడ్జెట్ కేటాయింపుల ద్వారాను, ఇతరత్రా పద్ధతులలోను నిధులను అందుబాటులోకి తీసుకురావడం; దీనితో పాటు
• కార్యక్రమాల అమలు తీరును/విధానాలను స్పష్టంగా నిర్వహించడం.
ఈ పథకాలను అమలుపరనినందువల్ల సమాజంలోని ఆర్థికంగా వెనుకబడిన వర్గాలు, స్వల్ప ఆదాయ వర్గాలు మరియు మధ్య ఆదాయ వర్గాలు ఉత్సాహంగా పాలు పంచుకొనేందుకు బాట వేసినట్లు అవుతుంది.
2022 సంవత్సరం కల్లా ‘అందరికీ గృహ‌ వసతి’ని సమకూర్చేందుకు కూడా తోడ్పడగలదు.
లబ్దిదారులకు ఇచ్చే వడ్డీ సబ్సిడీని- వారి అర్హత ప్రాతిపదికను పిఎల్ఐ లు వాటి డ్యూ డిలిజన్స్ ప్రక్రియల ద్వారా ఖాయపరచుకున్న అనంతరం- వారి గృహ‌ రుణ ఖాతాలలో జమ చేయడం జరుగుతుంది.
మధ్యాదాయ వర్గానికి ఉద్దేశించిన వడ్డీ సబ్సిడీ పథకం ఈ కేటగిరీలోని గృహ‌ కల్పన అవసరాలను నెరవేర్చడంలో ఒక వినూత్నమైన సాధనం కాగలదు.
***
