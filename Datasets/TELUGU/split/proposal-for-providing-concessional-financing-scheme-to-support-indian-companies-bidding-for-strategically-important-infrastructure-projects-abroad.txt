విదేశాల్లో కంపెనీలు పెట్టాలనుకునే భారతీయ కంపెనీలు అక్కడ అభివృద్ధి చెందేందుకు కావాల్సిన వ్యూహాత్మక మౌలిక వసతు రూపకల్పనకోసం ఎగ్జిమ్ బ్యాంకు ద్వారా వారికి ఆర్థికంగా వెసులుబాటు కలిపించేందుకు..
ప్రధాన మంత్రి శ్రీ నరేంద్ర మోదీ అధ్యక్షతన సమావేశమైన కేంద్ర కేబినెట్ ఆమోద ముద్ర వేసింది.
దీని ద్వారా విదేశాల్లో భారత కంపెనీలు పెద్ద పెద్ద ప్రాజెక్టులు నిర్మించేందుకు అవకాశం ఉంటుంది.
ఈ పథకంలో భాగంగా ఇస్తున్న ఆర్థిక సహాయానికి విదేశీ ప్రభుత్వం గ్యారంటీ ఇవ్వాలి.
ఆర్థిక వ్యవహారాల కార్యదర్శి అధ్యక్షతన ఏర్పడే కమిటీ..
ఒక్కో ప్రాజెక్టును పూర్తిగా విశ్లేషించి.
సదరు ప్రాజెక్టు ప్రాధాన్యత, ప్రాజెక్టుకు చేయాల్సిన ఆర్థిక సాయాన్ని నిర్ణయిస్తుంది.
ఈ కమిటీలో ఖర్చుల శాఖ, ఆర్థిక వ్యవహారాలు, విదేశీ వ్యవహారాల శాఖ, పారిశ్రామిక వ్యవహారాల శాఖ, వాణిజ్య శాఖ, హోం శాఖల అధికారులు ఉంటారు.
జాతీయ ఉప భద్రతా సలహాదారు కూడా ఈ కమిటీలో సభ్యుడిగా ఉంటారు.
ఈ పథకం మొదటి రెండేళ్ల అమలులో వ్యవహరించాల్సిన, నిర్ణయాలు తీసుకోవాల్సిన విషయంలో ఈ కమిటీవే సర్వాధికారాలు.
ఆ ప్రాజెక్టులను ఆర్థికంగా ఆదుకునే విషయాలను కూడా కమిటీయే పర్యవేక్షిస్తుంది.
ఎగ్జిమ్ బ్యాంకుతోపాటు పబ్లిక్ సెక్టారు బ్యాంకులనుంచి కూడా ఆర్థిక సాయం చేసే విషయాలను కూడా ఈ కమిటీ పరిశీలిస్తుంది.
వచ్చిన బిడ్లలో ప్రాజెక్టు ఆధారంగా..
దానికి అవసరమైన నిధుల్లో 75శాతం భారతదేశం నుంచి అందేలా కమిటీ చర్యలు తీసుకుంటుంది.
దీని ద్వారా వచ్చే ఫలితాల ఆధారంగా రెండేళ్ల తర్వాత ఈ పథకాన్ని సమీక్షిస్తారు.
పూర్వ రంగం: అత్యుత్తమమైన మౌలిక వసతులుండి..
భారీ ప్రాజెక్టులను నిర్మించే సామర్థ్యం ఉన్న కంపెనీలు భారతదేశంలో చాలానే ఉన్నాయి.
విదేశాలతోపోలిస్తే మన దేశంలో కాంట్రాక్టు కాస్ట్ ఎక్కువగా ఉండటం వల్ల ఆ కంపెనీలు విదేశాల్లో పెట్టుబడులకు ఆసక్తి చూపటం లేదు.
విదేశాల్లో వ్యూహాత్మక పెట్టుబడులకోసం ఆసక్తి ఉన్నా పరిస్థితుల కారణంగా ముందడుగు వేయలేని భారతీయ కంపెనీలకు సాయం చేయాలని కేంద్ర భావించింది.
