రైలు రంగంలో సాంకేతిక స‌హ‌కారం కోసం భార‌త ప్ర‌భుత్వ రైల్వేల మంత్రిత్వ శాఖకు మ‌రియు స్విస్ ఫెడ‌రేష‌న్ యొక్క ప‌ర్యావ‌ర‌ణం, ర‌వాణా, శ‌క్తి మ‌రియు క‌మ్యూనికేష‌న్ ల ఫెడ‌ర‌ల్ విభాగానికి మ‌ధ్య కుదిరిన‌టువంటి అవ‌గాహ‌న పూర్వ‌క ఒప్పందాన్ని (ఎమ్ఒయు ను) ప్ర‌ధాన మంత్రి శ్రీ న‌రేంద్ర మోదీ అధ్య‌క్ష‌త‌న స‌మావేశ‌మైన కేంద్ర మంత్రివ‌ర్గం దృష్టికి తీసుకువ‌చ్చారు.
ఈ ఎమ్ఒయు పై ఆగ‌స్టు 31వ తేదీన సంత‌కాల‌య్యాయి.
ఈ కింద పేర్కొన్న రంగాల‌లో సాంకేతిక స‌హ‌కారానికి ఈ ఎమ్ఒయు వీలు క‌ల్పిస్తుంది:
ఎ. ట్రాక్ష‌న్ రోలింగ్ స్టాక్‌
బి. ఇఎమ్‌యు మ‌రియు ట్రైన్ సెట్స్‌
సి. ట్రాక్ష‌న్ ప్రొప‌ల్శన్ ప‌రిక‌రాలు
డి. స‌ర‌కు ర‌వాణా కార్లు మ‌రియు ప్ర‌యాణికుల కార్లు
ఇ. టిల్టింగ్ ట్రైన్ లు
ఎఫ్‌.
రైల్వే విద్యుద్దీక‌ర‌ణ సామ‌గ్రి
జి. ట్రైన్ షెడ్యూలింగ్ మ‌రియు ఆప‌రేష‌న్ ఇంప్రూవ్‌మెంట్‌
హెచ్‌.
రైల్వే స్టేష‌న్ ఆధునికీక‌ర‌ణ‌
ఐ. బ‌హుళ విధ ర‌వాణా
జె. సొరంగ మార్గాల‌ను నిర్మించేందుకు సంబంధించిన సాంకేతిక ప‌రిజ్ఞానం
పూర్వ‌రంగం:
రైలు రంగంలో సాంకేతిక స‌హ‌కారం కోసం వేరు వేరు విదేశీ ప్ర‌భుత్వాలు మ‌రియు జాతీయ రైల్వేల‌తో రైల్వేల మంత్రిత్వ శాఖ ఎమ్ఒయుల‌ను కుదుర్చుకొంది.
స‌హ‌కారం కోసం గుర్తించిన‌ రంగాల‌లో హై-స్పీడ్ కారిడార్లు, ఇప్ప‌టికే ఉన్న మార్గాల‌లో వేగాన్ని అధికం చేయ‌డం, ప్ర‌పంచ శ్రేణి స్టేష‌న్ లను అభివృద్ధిప‌ర‌చ‌డం, భారీ ప‌రిమాణంలో ఉన్న వ‌స్తువుల‌ను తీసుకుపోవ‌డం మ‌రియు రైలు రంగ సంబంధ అవ‌స్థాప‌న యొక్క ఆధునికీక‌ర‌ణ వంటివి ఉన్నాయి.
ఈ స‌హ‌కారాన్ని రైల్వే సంబంధిత సాంకేతిక‌త మ‌రియు కార్య‌క‌లాపాలు, విజ్ఞానాన్ని ఇచ్చి పుచ్చుకోవ‌డం, సాంకేతిక నిపుణుల బృందాల రాకపోకలు, శిక్ష‌ణ‌, చ‌ర్చా స‌భ‌లు/ వ‌ర్క్‌షాపుల నిర్వ‌హ‌ణల ద్వారా ఏర్ప‌ర‌చుకొంటారు.
రైల్వే రంగంలో విజ్ఞానాన్ని మ‌రియు నూతన ప్రగతిశీల కార్యక్రమాల తాలూకు అనుభవాలను పంచుకోవ‌డంతో పాటు అవ‌త‌లి ప‌క్షాల‌తో చ‌ర్చ‌లు జ‌రిపేందుకు భార‌తీయ రైల్వేల‌కు ఈ ఎమ్ఒయులు ఒక వేదిక‌ను స‌మ‌కూర్చుతాయి.
విజ్ఞానాన్ని ప‌ర‌స్ప‌రం పంచుకోవ‌డంలో సాంకేతిక నిపుణుల రాక‌పోక‌ల‌కు, నివేదిక‌లు మ‌రియు ఇత‌ర‌త్రా సాంకేతిక ప‌త్రాల మార్పిడికి, నిర్దిష్ట సాంకేతిక ప‌రిజ్ఞానం అవ‌స‌ర‌మ‌య్యే రంగాల‌లో శిక్ష‌ణ‌కు, చర్చాసభలు/ వ‌ర్క్‌షాపుల నిర్వ‌హ‌ణ‌కు ఈ ఎమ్ఒయులు తోడ్ప‌డుతాయి.
***
