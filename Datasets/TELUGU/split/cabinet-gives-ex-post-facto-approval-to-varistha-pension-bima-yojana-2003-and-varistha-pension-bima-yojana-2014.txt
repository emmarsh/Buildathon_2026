ప్ర‌ధాన మంత్రి శ్రీ న‌రేంద్ర‌ మోదీ నాయ‌క‌త్వంలో స‌మావేశ‌మైన‌ కేంద్ర మంత్రివర్గం వ‌రిష్ఠ పింఛ‌ను బీమా యోజ‌న (విపిబివై) 20003కు, వ‌రిష్ఠ పింఛ‌ను బీమా యోజ‌న (విపిబివై) 2014 కు ఎక్స్- పోస్ట్ ఫ్యాక్టో ఆమోద‌ం తెలిపింది.
2014 ఆగ‌స్టు 14వ తేదీన వ‌రిష్ఠ పింఛ‌ను బీమా యోజ‌న 2014ను ప్రారంభించారు.
ఈ స్కీమ్ అమ‌లు కోసం 2003-04 నుండి 2014-15 సంవ‌త్స‌రం వ‌ర‌కు అయిన స‌బ్సిడీ వ్య‌యాల‌కు సంబంధించిన నిధుల‌ను కూడా ఎల్ ఐసికి మంజూరు చేసింది.
2015-16 సంవ‌త్స‌రం నుండి కూడా ఈ ప‌థ‌కాలు రెండింటికీ అయ్యే స‌బ్సిడీ వ్య‌యాల‌ను భ‌రించ‌డానికి అంగీక‌రించింది.
జీవిత బీమా సంస్థ ( ఎల్ ఐసి) ద్వారా ప్ర‌భుత్వం ఈ రెండు స్కీమ్ ల‌ను అమ‌లుప‌రుస్తోంది.
ఈ ప‌థ‌కం కోసం ఎల్ ఐసి ఇన్వెస్ట్ చేసే నిధుల‌పై వాస్త‌వ రాబ‌డికి, ప‌థ‌కం ల‌బ్ధిదారుల‌కు ప్ర‌భుత్వం హామీ ఇచ్చిన రాబ‌డికి మ‌ధ్య గ‌ల వ్య‌త్యాసాన్ని ప్ర‌భుత్వం ఎల్ ఐసికి స‌బ్సిడీగా అందిస్తుంది.
సీనియర్ సిటిజన్ లకు వారు స్కీమ్ లో చందాగా జ‌మ చేసే సొమ్ముపై క‌నీస హామీ రాబ‌డిపై క‌నీస హామీ పింఛ‌ను అందించ‌డం ఈ స్కీమ్ ప్ర‌ధాన ల‌క్ష్యం.
ఈ స్కీమ్ కింద చందాదారు మ‌ర‌ణించే వ‌ర‌కు చందా మొద‌లు పెట్టిన తేదీ నుండి పింఛ‌ను చెల్లిస్తూ అత‌ని మ‌ర‌ణానంతరం స్కీమ్ లో ఆ వ్య‌క్తి పెట్టిన పెట్టుబ‌డిని నామినీకి అందిస్తారు.
విపిబివై – 2003, విపిబివై – 2014 స్కీమ్ లు రెండింటిలోనూ ప్ర‌స్తుతం కొత్త చందాలు అనుమ‌తించ‌డం లేదు.
అయితే విక్ర‌యించిన పాల‌సీల‌కు మాత్రం ప్ర‌భుత్వం హామీ ఇచ్చిన మేర‌కు 9 శాతం క‌చ్చిత‌మైన రాబ‌డిని పింఛ‌నుదారుకు చెల్లిస్తారు.
విపిబివై-2014 స్కీమ్ ను ఆ ఏడాది ఆగ‌స్టు 14వ తేదీ నుండి 2015 ఆగ‌స్టు 15వ తేదీ వ‌ర‌కు చందాల‌కు తెరచి ఉంచారు.
విపిబివై 2014 స్కీమ్ ద్వారా 3,17,991 మంది ల‌బ్ధి పొందుతున్నారు.
2016 మార్చి 31 నాటికి విపిబివై- 2003 స్కీమ్ కింద 2,84,699 మంది ల‌బ్ధి పొందుతున్నారు.
