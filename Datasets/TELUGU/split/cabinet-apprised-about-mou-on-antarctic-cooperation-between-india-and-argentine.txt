అంటార్కిటిక్ స‌హ‌కారం పై 2019వ సంవత్సరం ఫిబ్ర‌వ‌రి లో భారతదేశం, అర్జెంటీనా ల మ‌ధ్య కుదిరిన అవ‌గాహ‌నపూర్వక ఒప్పందం (ఎంఒయు) వివరాలను ప్ర‌ధాన‌ మంత్రి శ్రీ న‌రేంద్ర మోదీ అధ్య‌క్ష‌త‌ న స‌మావేశ‌మైన కేంద్ర మంత్రివర్గాని కి తెలియజేయడమైంది.
ఈ ఎంఒయు భూ విజ్ఞాన సంబంధ అంశాల‌ లో శాస్త్ర విజ్ఞాన స‌హ‌కారాని కి స‌హాయ‌ప‌డుతుంది.
అంతే కాకుండా ద‌క్షిణాది మ‌హాస‌ముద్రాలు, అంటార్కిటికా స‌హ‌జ ప‌ర్యావ‌ర‌ణాన్ని ప‌రిర‌క్షించేందుకు, కాపాడేందుకు కూడా ఇది ఉప‌యోగ‌ప‌డుతుంది.
ముఖ్యాంశాలు:
భూ విజ్ఞానం, జీవ‌శాస్త్రాల‌ కు సంబంధించి అలాగే అంటార్కిటికా, ద‌క్షిణాది స‌ముద్రాల‌ స‌హ‌జ ప‌ర్యావ‌ర‌ణ ప‌రిర‌క్ష‌ణ‌ లో ప‌ర‌స్ప‌రం శాస్త్రీయ దృష్టి తో స‌హ‌కరించుకోవడాని కి ఈ ఒప్పందం ఉప‌క‌రిస్తుంది.
అంటార్కిటికాపై అధ్య‌య‌నం లో శాస్త్రీయ‌, బిబ్లియోగ్ర‌ఫిక‌ల్ స‌మాచారాన్ని, దాని ప‌ర్యావ‌ర‌ణం గురించి, దానిపై ఆధార‌ప‌డిన , దానికి అనుబంధంగా గ‌ల ప‌ర్యావ‌ర‌ణ స్థితిగ‌తులను గురించి ప‌ర‌స్ప‌రం స‌మాచారాన్ని ఒక పక్షానికి మరొక పక్షం ఇచ్చి పుచ్చుకోవ‌డానికి ఇది ఉపయోగపడుతుంది.
శాస్త్ర‌వేత్త‌ల‌ ను ఇరు దేశాల‌ కు పంపుకోవ‌డానికి గ‌ల అవ‌కాశాల‌ను ప‌రిశీలిస్తుంది.
అవ‌స‌ర‌మైతే ఒక దేశ జాతీయ అంటార్కిటికా కార్య‌క్ర‌మాని కి చెందిన సాంకేతిక నిపుణుల‌ను, శాస్త్ర‌వేత్త‌ల ను మ‌రో దేశానికి చెందిన జాతీయ అంటార్కిటికా కార్య‌క్ర‌మానికి పంప‌డం;
పోలార్ ఫోర‌మ్ స‌మావేశాల సంద‌ర్భం గా ఉభ‌య‌ దేశాలూ సంయుక్తం గా వీలైన సంద‌ర్భాల‌ లో స‌ద‌స్సుల ను, వ‌ర్క్‌షాపుల ను, ద్వైపాక్షిక స‌మావేశాల‌ ను నిర్వ‌హించ‌డం;
శాస్త్ర విజ్ఞాన సంబంధ ప్ర‌చుర‌ణ‌ల ను సంయుక్తం గా తీసుకురావ‌డం;
శాస్త్ర‌జ్ఞుల‌ కు శిక్ష‌ణ‌ను ఇవ్వ‌డం.
*****
