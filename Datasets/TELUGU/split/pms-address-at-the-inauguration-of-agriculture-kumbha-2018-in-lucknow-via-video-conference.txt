నా మంత్రివర్గ సహచరుడు రాధామోహన్ సింహ్ గారు, ప్రజాదరణ పొంది, విజయవంతం గా, ఉత్సాహవంతం గా పాలన సాగిస్తున్న ఉత్తర్ ప్రదేశ్ ముఖ్యమంత్రి యోగి ఆదిత్య నాథ్ గారు, జపాన్ ప్రభుత్వ సహాయ ఉప మంత్రి తకామి నకాడ గారు, ఇజ్రాయల్ రాయబారి మాయా కదోష్ గారు, వ్యవసాయ శాస్త్రవేత్త లు, ఇతర ప్రముఖులు మరియు ఉత్తర్ ప్రదేశ్ నలు మూలల నుండి వచ్చినటువంటి నా ప్రియతమ రైతు సోదరులు మరియు రైతు సోదరీమణులారా..
ప్రయాగరాజ్ వద్ద అర్ధ-కుంభ మేళ జరగడానికి ఇంకా కొన్ని నెలల సమయం ఉంది.
అయితే ఉత్తర్ ప్రదేశ్ లో నేటి నుండి మరో కుంభ్ ప్రారంభం అయింది.
ఉత్తర్ ప్రదేశ్ లోని వివిధ గ్రామాల నుండి వచ్చిన 50 వేల మంది రైతులు దేశం నలుమూలల నుండి, ప్రపంచం లోని పలు దేశాల నుండి విచ్చేసిన శాస్త్రవేత్త లు, పారిశ్రామిక వేత్త లు ఇప్పుడు లఖ్ నవూ లో జరుగుతున్న కృషి కుంభ్ లో భాగస్వాములయ్యారు.
మీ అందరికీ నేను స్వాగతం పలుకుతున్నాను.
ఉత్తర్ ప్రదేశ్ నుండి ప్రాతినిధ్యం వహిస్తున్న పార్లమెంటు సభ్యుని గా ఎల్ల వేళ ల మీతో కలసి నడవడం మరియు మీరు సాగించే అబివృద్ధి పయనం లో నా వంతు ప్రయత్నం చేయడం నా బాధ్యత.
కొన్ని నెలల కిందట కృషి ఉన్నతి మేళా జరిగినప్పుడు పెద్ద ఎత్తున రైతు మేళా లను నిర్వహించాలంటూ నేను సలహా ను ఇచ్చాను.
ఇప్పుడు జరుగుతున్న కృషి కుంభమేళ మేళ దాని విస్తరణే.
ఇంత భారీఎత్తు న మేళా ను నిర్వహిస్తున్నందుకు యోగి గారి కి, ఆయన బృందానికి అభినందనలు.
ఈ కార్యక్రమం లో భాగస్వామ్యం వహిస్తున్నందుకు జపాన్ ప్రభుత్వానికి, ఇజ్రాయల్ ప్రభుత్వానికి కూడా నేను కృతజ్ఞత వ్యక్తం చేస్తున్నాను.
ఇదే సమయం లో మేళా లో పాలుపంచుకొంటున్న హరియాణా కూడా దీని నుండి ప్రయోజనాన్ని పొందనుంది.
