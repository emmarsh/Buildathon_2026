• గాంధీనగర్‌లో తల్లి హీరా బా నుండి ఆశీస్సుల స్వీకారం
• లీమ్ ఖేడా లో ఆదివాసీల అభివృద్ధి కోసం ఉద్దేశించిన పథకాలకు ఆవిష్కారం
• నవ్‌సారీ లో దివ్యాంగులకు సహాయక పరికరాల వితరణ
ప్రధాన మంత్రి శ్రీ నరేంద్ర మోదీ ఈ రోజు గుజరాత్‌లో పర్యటించారు.
ఈ రోజు ఉదయమే ఆయన గాంధీనగర్‌లో ఉన్న తన మాతృమూర్తి హీరా బా ను కలసి, ఆమె ఆశీర్వాదాలు అందుకున్నారు.
ప్రధాన మంత్రికి టెలిఫోన్ లో పుట్టిన రోజు శుభాకాంక్షలు తెలిపిన వారిలో రాష్ట్రపతి, ఉప రాష్ట్రపతి, పూర్వ ప్రధాని డాక్టర్ మన్ మోహన్ సింగ్ తో పాటు పెద్ద సంఖ్య లో నాయకులు కూడా ఉన్నారు.
సర్వోన్నత న్యాయస్థానం ప్రధాన న్యాయమూర్తి శ్రీ టి. ఎస్.
ఠాకూర్‌ కూడా ఈ రోజు గాంధీనగర్‌ చేరుకొని, ప్రధాన మంత్రి కి జన్మదిన శుభాకాంక్షలు తెలిపేందుకు రాజ్‌ భవన్‌ ను సందర్శించారు.
సమాజంలోని వివిధ వర్గాల వద్ద నుండి సామాజిక మాధ్యమాల ద్వారాను, నరేంద్ర మోదీ యాప్ ద్వారాను శుభాకాంక్షల సందేశాలను ప్రధాన మంత్రి అందుకొంటూ వచ్చారు.
దాహోద్ జిల్లా లోని లీమ్ ఖేడా లో ఆదివాసీల సంక్షేమానికి ఉద్దేశించిన పలు పథకాలను ప్రధాన మంత్రి ప్రారంభించారు.
ఆ తరువాత అక్కడ పెద్ద సంఖ్యలో గుమికూడిన ప్రజలను ఉద్దేశించి ఆయన ప్రసంగించారు.
ఈ సందర్భంగా ప్రధాన మంత్రి గుజరాత్‌లో నీటి సరఫరా ఒక ప్రధానమైన సవాలుగా ఉండేదని, కానీ ఆ సవాలును విజయవంతంగా అధిగమించామన్నారు.
తమ ప్రభుత్వం పేదల, అణగారిన వర్గాల సంక్షేమానికి కట్టుబడి ఉంటుందని తాను చేసిన ప్ర‌తిజ్ఞ‌ను ప్రధాన మంత్రి గుర్తుకుతెస్తూ ‘సబ్‌ కా సాథ్, సబ్‌ కా వికాస్’ (అందరి వికాసం కోసం అందరినీ కలుపుకొని వెళ్లడం) అనే మంత్రం ఇప్పుడు అన్ని వైపుల నుండి మారుమోగుతోందన్నారు.
నవ్‌సారీలో దివ్యవాంగులకు సహాయక పరికరాలను, ఉపకరణాలను పంచిపెట్టడానికి ఏర్పాటు చేసిన ఒక కార్యక్రమానికి ప్రధాన మంత్రి హాజరయ్యారు.
నేడు నమోదైన అన్ని రికార్డులను ప్రధాన మంత్రి గుర్తుచేస్తూ..
ఈ కార్యక్రమాన్ని సఫలం చేసినందుకు నవ్‌సారీ ప్రజలకు శుభాకాంక్షలు తెలిపారు.
గతంలో పఠనంలో ఆసక్తి ని ప్రదర్శించినందుకు గాను నవ్ సారీ గతంలో ఒక రికార్డును నెలకొల్పిందని, ఇక ఈ రోజు దివ్యాంగుల పట్ల శ్రద్ధ చూపడం ద్వారా మరొక మాన్యతను చాటుకొందన్నారు.
‘చల్తా హై’ (నడుస్తుందిలే) వంటి పదబంధాలు చరిత్రలో కలసిపోయాయని ప్రధాన మంత్రి అన్నారు; భారతదేశం పట్ల ప్రపంచానికి అంచనాలు ఉన్నాయని ఆయన చెబుతూ..
ఈ అవకాశాన్ని మనం వదులుకోలేం అన్నారు.
‘యాక్సెసిబుల్ ఇండియా క్యాంపేన్’ ధ్యేయం ఇంతకు ముందు మనం పెద్దగా శ్రద్ధను వహించని విభాగాలపై శ్రద్ధతో పని చేయడమే అని ఆయన తెలిపారు.
