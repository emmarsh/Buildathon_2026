భారతదేశం, మేసిడోనియా ల మధ్య ఆరోగ్య రంగంలో సహకారానికి ఉద్దేశించిన ఒక అవగాహనపూర్వక ఒప్పందం (ఎమ్ఒయు) పై సంతకాలకు ప్రధాన మంత్రి శ్రీ నరేంద్ర మోదీ అధ్యక్షతన సమావేశమైన కేంద్ర మంత్రివర్గం ఆమోదం తెలిపింది.
దిగువన ప్రస్తావించిన అంశాలలో పరస్పరం సహకరించుకోవాలని అవగాహనపూర్వక ఒప్పందం లో పేర్కొన్నారు :-
ఆరోగ్య రంగంలో మానవ వనరుల స్వల్ప కాల శిక్షణ మరియు సామర్ధ్య నిర్మాణం;
వైద్యుల, అధికారుల, ఇతర ఆరోగ్య రంగంతో ముడివడివున్న ఇతర వృత్తి నిపుణుల ఆదాన ప్రదానం, ఇంకా శిక్షణ;
మానవ వనరుల వికాసం మరియు ఆరోగ్య పరిరక్షణ సదుపాయాల ఏర్పాటు;
పరస్పరం నిర్ణయించుకొనే మరే రంగంలోనైనా సహకారం,
సహకారం యొక్క వివరణలను మరింతగా విపులీకరించేందుకు, అమలును పర్యవేక్షించేందుకు ఒక కార్యాచరణ బృందాన్ని ఏర్పాటు చేయడం జరుగుతుంది.
