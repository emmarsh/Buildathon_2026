1) ఎల్ సిడి ఎఫ్ ఎ బి ఏర్పాటుకు మహారాష్ర్ట పారిశ్రామికాభివృద్ధి సంస్థ కు, ట్విన్ స్టార్ (హోల్డింగ్ కంపెనీ స్టెరిలైట్)కు మ‌ధ్య‌ అవ‌గాహ‌న‌పూర్వ‌క ఒప్పందం.
భార‌త‌దేశంలో ఈ త‌ర‌హా ప్రాజెక్టు ఇదే మొట్ట‌మొద‌టిది.
దీనికి ప్ర‌తిపాదించిన పెట్టుబ‌డి రూ.20,000 కోట్లు.
ఈ ప్రాజెక్టుకు తైవాన్ కు చెందిన‌ ఆట్రాన్ సాంకేతిక భాగ‌స్వామిగా ఉంటుంది.
2) విదర్భలో నారింజల‌ను పెంచే రైతులకు బాస‌ట‌గా నిల‌వ‌డానికి జ్యూస్ తయారీ క‌ర్మాగారం ఏర్పాటుకు మహారాష్ర్ట ప్ర‌భుత్వానికి చెందిన వ్య‌వసాయ‌, మార్కెటింగ్ విభాగానికి, మెస‌ర్స్ హిందుస్థాన్ కోకాకోలా బెవరేజెస్ ప్రైవేట్ లిమిటెడ్, జైన్ ఇరిగేషన్ ప్రైవేట్ లిమిటెడ్ కు మధ్య అవ‌గాహ‌న‌పూర్వ‌క ఒప్పందం.
నారింజ రైతులకు అధిక విలువ ల‌భించేలా చూడ‌డం, లాభదాయకమైన ఉపాధిని అందించడం ప్రాజెక్టు ఉద్దేశాలు.
ఒక్కొక్క క‌మ‌తం స‌గ‌టున 2 ఎక‌రాల మేర విస్త‌రించి ఉన్న‌రైతులు 5,000 మందికి ఈ ప్రాజెక్టు ప్ర‌యోజ‌న‌కారిగా ఉంటుంద‌ని భావిస్తున్నారు.
3) ”ఫాం టు ఫ్యాబ్రిక్” కార్యక్రమం కింద మహారాష్ర్ట పారిశ్రామికాభివృద్ధి సంస్థ కు, మెస‌ర్స్ రేమండ్ ఇండ స్ట్రీస్ కు మధ్య ఎంఓయు.
లినెన్ యార్న్, ఫ్యాబ్రిక్, గార్మెంట్ల తయారీకి ఒక ప్రత్యేక యూనిట్ ను ఏర్పాటు చేయ‌డం కోసం రేమండ్ రూ.1,400 కోట్లు పెట్టుబ‌డి పెడుతుంది.
అమరావతి జిల్లాలోని నంద్ గావ్ టెక్స్ టైల్ పార్క్ లో ఏర్పాటయ్యే ఈ యూనిట్ ఆ జిల్లా లోను, విదర్భ ప్రాంతం లోను పత్తిని కొనుగోలు చేస్తుంది.
ఇక్క‌డి రైతులు దుస్థితిలో ఉండి నిరాశా నిస్పృహ‌ల‌తో వేసారి ఆత్మ‌హ‌త్య‌లు చేసుకుంటున్నారు.
