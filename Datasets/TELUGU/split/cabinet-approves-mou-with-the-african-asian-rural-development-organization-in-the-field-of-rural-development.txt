గ్రామీణాభివృద్ధి విభాగంలో సామర్థ్య నిర్మాణ కార్యక్రమం కోసం భారతదేశం, ఆఫ్రికన్ ఏషియన్ డెవలప్ మెంట్ ఆర్గనైజేషన్ (ఎ ఎ ఆర్ డి ఒ) లు కుదుర్చుకొన్న అవగాహనపూర్వక ఒప్పంద పత్రం (ఎమ్ ఒ యు) పై సంతకాలకు ప్రధాన మంత్రి శ్రీ నరేంద్ర మోదీ నాయకత్వంలో సమావేశమైన కేంద్ర మంత్రివర్గం ఆమోదం తెలిపింది.
మూడేళ్ల కాలానికి (2015-2017) జరిగిన ఈ ఒప్పందంలో భాగంగా ఎ ఎ ఆర్ డి ఒ సభ్యత్వ దేశాలకు ప్రతి ఏడాది సామర్థ్య నిర్మాణ కార్యక్రమాలను నిర్వహిస్తారు.
ఈ కార్యక్రమాలు భారతదేశంలోని అత్యున్నత సంస్థలైన జాతీయ గ్రామీణాభివృద్ధి సంస్థ మరియు పంచాయతీ రాజ్ (ఎన్ ఐ ఆర్ డి & పి ఆర్), భారత వ్యవసాయ పరిశోధన మండలి (ఐ సి ఎ ఆర్) ల ఆధ్వర్యంలో నడుస్తున్న సంస్థలు, ఇండియన్ ఇన్ స్టిట్యూట్‌ ఆఫ్ మేనేజ్‌మెంట్ (ఐ ఐ ఎమ్) మొదలైన కేంద్రాలలో ఏర్పాటు చేస్తారు.
ఈ కార్యక్రమాలు రెండు, మూడు వారాల పాటు సాగుతాయి.
ఎన్ ఐ ఆర్ డి & పి ఆర్ ఆధ్వర్యంలో నిర్వహిస్తున్న గ్రామీణాభివృద్ధి నిర్వహణ కోర్సు లో స్నాతకోత్తర డిప్లొమా కాల వ్యవధి ఒక సంవత్సరం ఉంటుంది.
పూర్వరంగం:
న్యూ ఢిల్లీలో కేంద్ర కార్యాలయం ఉన్న ఎ ఎ ఆర్ డి ఒ ఓ స్వయం ప్రతిపత్తి ఉన్న అంతర్ ప్రభుత్వ సంస్థ.
ఆఫ్రికన్ – ఆసియన్ ప్రాంతాల్లో ఆకలి, దప్పిక, నిరక్షరాస్యత, వ్యాధులు, పేదరికం లను పారద్రోలేందుకు 1962లో ఈ సంస్థను స్థాపించారు.
ఇందులో భారతదేశం వ్యవస్థాపక సభ్యత్వం కలిగిన దేశమే కాకుండా..
ఎక్కువ మొత్తాన్ని (1.41 లక్షల డాలర్లు) సహకారం అందిస్తున్న దేశం కూడా.
దీంతోపాటుగా భారతదేశ సాంకేతిక, ఆర్థిక సహకార కార్యక్రమంలో (ఐ టి ఇ సి) భాగంగా మానవ వనరుల వికాసం కార్యక్రమంలో ఈ సంస్థ కోసం 70 పూర్తి ఉపకార వేతనాలతో కూడిన శిక్షణను అందిస్తోంది.
ఢిల్లీలో ఎ ఎ ఆర్ డి ఒ భవన నిర్మాణానికి స్థలం ఇవ్వడంతో పాటుగా ఈ భవన నిర్వహణకు కూడా ఆర్థిక సహాయాన్ని అందిస్తోంది.
ఎ ఎ ఆర్ డి ఒ లో ప్రస్తుతం ఆఫ్రికన్, ఆసియన్ దేశాల నుండి 31 సభ్యత్వ దేశాలు ఉన్నాయి.
2009 నుండి భారతదేశం ప్రతి మూడు సంవత్సరాలకు అదనంగా 6 లక్షల యు ఎస్ డాలర్ల ఆర్థిక సహకారం అందించడాన్ని కొనసాగిస్తోంది.
దీనిని మరింత పెంచి సభ్యత్వ దేశాలను మరింత మేలు జరిగేందుకు సామర్థ్య నిర్వహణ కార్యక్రమాలు కూడా నిర్వహించాలని నిర్ణయించింది.
