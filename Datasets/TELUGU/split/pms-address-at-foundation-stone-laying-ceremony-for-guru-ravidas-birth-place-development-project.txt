వేదిక‌ ను అలంక‌రించిన ప్ర‌ముఖుల‌ కు, ఈ శుభ సంద‌ర్భాన్ని పుర‌స్క‌రించుకొని ఎంతో భ‌క్తి శ్ర‌ద్ధ‌ల‌ తో ప‌లు ప్రాంతాల‌ నుండి ఇక్క‌డ‌కు వ‌చ్చిన సోద‌రుల కు మరియు సోద‌రీమ‌ణుల‌ కు న‌మ‌స్కారాలు.
శ్రీ గురు ర‌విదాస్ జీ జ‌యంతి సంద‌ర్భం గా దేశ విదేశాల్లోని ఆయ‌న భ‌క్తుల‌ కు నా శుభాభినంద‌న‌లు తెలియ‌జేసుకుంటున్నాను.
శ్రీ గురు ర‌విదాస్ జీ ఆశీర్వ‌చ‌నాల‌తో మ‌రో సారి నేను మీ చెంత‌కు రావ‌డం నాకు ఎంతో సంతోష‌దాయ‌కంగా ఉంది.
2016 లో ఆయ‌న జ‌యంతి ఉత్సవం సంద‌ర్భం గా ఆయ‌న ఆశీస్సులు తీసుకునే అదృష్టం నాకు దక్కింది.
ఆ సంద‌ర్భం గా ఇక్క‌డ లంగ‌ర్ కార్య‌క్ర‌మం లో పాల్గొన్నాను.
ఆ స‌మ‌యం లో నేను మీ అంద‌రికీ ఒక హామీ ని ఇచ్చాను.
ఈ ప్రాంతాన్ని, గురూజీ జ‌న్మ భూమి ని సుంద‌రీక‌ర‌ణ చేయిస్తాన‌ని చెప్పాను.
ఉత్త‌ర్ ప్ర‌దేశ్ లో శ్రీ యోగి గారి ప్ర‌భుత్వం ఏర్ప‌డిన త‌రువాత దీనికి సంబంధించిన స‌మ‌గ్ర‌మైన నివేదిక‌ ను త‌యారు చేయించ‌మ‌ని నేను ముఖ్య‌మంత్రి ని కోరాను.
మీరు ఎన్నో ద‌శాబ్దాలు గా కోరుతోంది ఇదే.
ద‌శాబ్దాలు గా ఇది మీ అవ‌స‌రం గా ఉండింది.
ప్ర‌భుత్వాలు మారుతున్నాయి.
కానీ మీ క‌ల‌లు నెర‌వేర‌లేదు.
అయితే ఈ రోజు న నాకు చాలా సంతోషం గా ఉంది.
మీ ఆకాంక్ష‌ లు నెర‌వేర‌డానికి ఈ రోజు న తీసుకున్న చ‌ర్య‌లే నా సంతోషానికి కార‌ణం.
భ‌క్తులారా,
మొద‌టి ద‌శ‌ లో దాదాపు 50 కోట్ల రూపాయ‌ల నిధుల ను వెచ్చించి విస్త‌ర‌ణ, సుంద‌రీక‌ర‌ణ కార్య‌క్ర‌మాన్ని చేప‌డుతున్నాం.
ఈ కార్య‌క్ర‌మం లో భాగం గా బిహెచ్ యు నుండి ఈ ప్రాంతానికి గ‌ల ర‌హ‌దారి ని సుంద‌రీక‌ర‌ణ చేసి, మ‌ర‌మ్మ‌తులు చేయ‌డం జ‌రుగుతుంది.
మ‌రో 12 కిలోమీట‌ర్ల ర‌హ‌దారి ని కూడా నిర్మించ‌డం జ‌రుగుతుంది.
శ్రీ గురు ర‌విదాస్ కాంస్య విగ్ర‌హాన్ని నెల‌కొల్ప‌డం జ‌రుగుతుంది.
అలాగే క‌మ్యూనిటీ హాలు ను, ఇంకా ఇత‌ర ప్ర‌జా సౌక‌ర్యాల‌ ను అందుబాటులోకి తెస్తాం.
ఈ ప్రాజెక్టు పూర్తి కాగానే మీతో పాటు ల‌క్ష‌లాది మంది యాత్రికులు ఈ సౌక‌ర్యాల‌న్నిటిని ఇక్క‌డ పొంద‌డం జ‌రుగుతుంది.
మిత్రులారా,
శ్రీ గురు ర‌విదాస్ జీ జ‌న్మించిన ఈ నేల కోట్లాది మంది భ‌క్తుల కు ఆరాధ‌నీయ ప్ర‌దేశం.
ఈ నియోజ‌క‌వ‌ర్గం నుండి పార్ల‌మెంటు కు ఎన్నికైన నేను ఇక్క‌డి ప్ర‌జ‌ల ప్ర‌తినిధి గా ఈ ప‌విత్ర‌మైన ప్రాంతం లో సేవ‌లు అందించ‌డం నాకు ఎంతో సంతోష‌దాయ‌కం.
భార‌త‌దేశ సామాజిక జీవితాని కి దిశ‌, స్ఫూర్తి ని ఇచ్చిన ప్రాంత‌ం ఇది.
శ్రీ గురు ర‌విదాస్ జీ ఆలోచ‌న‌లు అనంతం.
ఆయ‌న అందించిన తాత్విక‌త స‌క్ర‌మ జీవితాని కి మార్గం చూపుతుంది.
ఆ విష‌యాన్ని ఆయ‌న చాలా సులువు గా చెప్పారు.
ఆయ‌న ఏమన్నారంటే
‘ऐसा चाहू राज मैं, जहां मिले सबन को अन्‍न,
छोट-बड़ो सब समान बसे, रविदास रहे प्रसन्‍न।’
ఈ మాటల కు- ఎటువంటి వివ‌క్ష లేకుండా ప్ర‌జ‌లంద‌రి ప్రాథమిక అవ‌స‌రాల‌ ను తీర్చే విధం గా భార‌త‌దేశం అవ‌త‌రించాల‌ని నేను కోరుకుంటా- అని భావం.
మిత్రులారా,
గురూజీ స్ఫూర్తి ని, ఆయ‌న ఆలోచ‌నల ను అమ‌లు చేయ‌డానికిగాను గ‌త నాలుగున్న‌ర సంవ‌త్స‌రాలు గా కేంద్ర ప్ర‌భుత్వం అన్ని విధాలు గా కృషి చేస్తోంది.
‘స‌బ్ కా సాథ్ స‌బ్ కా వికాస్’ విధానాన్ని అమ‌లు చేస్తూ ఉన్నాం.
అభివృద్ధి కి సంబంధించిన 5 అంశాల‌ ను మా ప్ర‌భుత్వం అమ‌లు చేస్తూ వ‌చ్చింది.
ఇవి ఏవేవంటే..
పిల్ల‌ల‌ కు విద్య‌, యువ‌త‌ కు ఉపాధి, వృద్ధుల కు మందులు, రైతుల‌ కు సాగు నీరు, ప్ర‌జ‌ల ఫిర్యాదుల‌ ను ప‌రిష్క‌రించే వ్య‌వ‌స్థ.
కొద్ది సేపటి తరువాత నేను వారాణసీ కి వెళ్తున్నాను.
ప‌లు ఆరోగ్య భ‌ద్ర‌త సేవ‌ల‌ ను, ముఖ్యం గా రెండు కేన్స‌ర్ చికిత్స ఆసుప‌త్రుల‌ ను ప్రారంభించ‌డానికి, దేశ ప్ర‌జ‌ల‌ కు అంకితం చేయ‌డాని కి నేను అక్క‌డికి వెళ్తున్నాను.
వీటి తో పాటు వారాణసీ, పూర్వాంచల్ ప్రాంతాల ప్ర‌జ‌ల కు స‌రైన సౌక‌ర్యాల‌ ను క‌ల్పించే ప్రాజెక్టుల‌ ను కూడా ఈ రోజు న ప్రారంభించ‌డం జ‌రుగుతుంది.
ఈ అన్ని సౌక‌ర్యాల కార‌ణం గా స‌మాజం లోని అన్ని వ‌ర్గాల ప్ర‌జ‌లు స‌మాన ల‌బ్ధి ని పొందుతారు.
సోదరులు మరియు సోదరీమణులారా,
మా ప్ర‌భుత్వం అమ‌లు చేస్తున్న ప్రతి ప‌థ‌కం శ్రీ గురు ర‌విదాస్ జీ ఆలోచ‌న‌లు, తాత్విక‌త ప్ర‌కార‌మే రూపొందించ‌డం జ‌రిగింది.
పేద కుటుంబాల‌కు సౌక‌ర్య‌వంత‌మైన ప‌క్కా గృహాలు, ప్ర‌తి ఇంటికి మ‌రుగుదొడ్డి, పేద‌ల‌కు ఉచిత విద్యుత్తు, పేద కుటుంబాల‌ కు 5 ల‌క్ష‌ల‌ రూపాయల వ‌ర‌కు ఉచిత వైద్య చికిత్స‌, ముద్ర యోజ‌న ప‌థ‌కం కింద పేద‌, మ‌ధ్య త‌ర‌గ‌తి వారికి గ్యారంటీ లేకుండానే బ్యాంకు రుణాలు, అన్న‌దాత‌ల‌ కు స‌క్ర‌మ‌మైన సాగునీటి సౌక‌ర్యాలు, 12 వేల రైతు కుటుంబాల కు ప్ర‌తి ఏడాది నేరు గా 6,000 రూపాయలు అందేలా ఏర్పాటు..
ఇలా ప‌లు ప‌థ‌కాల‌ ను అమ‌లు చేసి స‌మాజం లో అట్ట‌డుగు వ‌ర్గాల ప్ర‌జ‌ల‌ ను బ‌లోపేతం చేయ‌డం జ‌రుగుతోంది.
ఇది ప్రారంభం మాత్ర‌మే.
గ‌తం లో ప్ర‌జ‌ల అవ‌స‌రాల‌ ను ప‌ట్టించుకోలేదు.
కులం, వ‌ర్గం, మ‌తం మొద‌లైన‌ వాటిని ఆధారం చేసుకొని ప్ర‌జ‌ల‌ ప‌ట్ల వివ‌క్ష చూప‌కూడ‌ద‌ని గురుదేవులు చెప్పే వారు.
ప్ర‌భుత్వ ప‌థ‌కాల‌ ద్వారా ప్ర‌తి మ‌నిషి ల‌బ్ధి పొందాలి.
నాకు చాలా సంతోషం గా ఉంది.
మా ప‌థ‌కాలు అంద‌రికీ అందుతున్నాయి.
మిత్రులారా, స‌మాజం లో అస‌మాన‌త‌లు పోవాల‌ని అంద‌రూ ఒక్క‌టి గా మెల‌గాల‌ని శ్రీ గురు ర‌విదాస్ జీ క‌ల‌లుగ‌నే వారు.
కులం, వ‌ర్గం అంటూ స‌మాజం లో బేధాలు ఉండ‌కూడ‌ద‌ని ఆయ‌న భావించారు.
ఆయ‌న అనే వారు
जाति-जाति में जाति है, जो केतन के पात।
रैदास मनुष ना जुड़ सके, जब तक जाति न जात।।
ఈ మాటలకు- కుల‌ం అనేది అర‌టి ఆకుల లాంటిది.
ఆకుల్లో ఆకులు ఉన్న‌ట్టుగా అది ఉంటుంది.
కులాల్లో అనేక కులాలు ఉన్నాయి- అని భావం.
ఇటువంటి ప‌రిస్థితులలో కుల ఆధారిత వివక్ష కొన‌సాగితే ప్ర‌జ‌ల‌ కు ఒక‌రితో మ‌రొక‌రి కి సంబంధాలు ఉండ‌కుండా పోతాయి.
సామాజిక సామ‌ర‌స్య‌త సాధించ‌డం క‌ష్ట‌సాధ్య‌మ‌వుతుంది.
సామాజిక ఐక్య‌త సాధ్యం కాదు.
స‌మాజం లో స‌మాన‌త్వం అనేది ఉండ‌దు.
స్నేహితులారా, మ‌నం మొదటి నుండి నిజాయతీ గా గురూ జీ చూపిన బాట‌ లో న‌డచి ఉంటే ఈ పాటికి భార‌త‌దేశం లో కుల ఆధారిత వివ‌క్ష‌ లు మాయ‌ం అయ్యేవి.
మ‌న దుర‌దృష్టం కొద్దీ అది జ‌రుగ‌లేదు.
సోదరులు మరియు సోదరీమణులారా,
న్యూ ఇండియా ఈ ప్రస్తుత ప‌రిస్థితి ని మార్చబోతోంది.
ఈ డిజిట‌ల్ ఇండియా మరియు సాంకేతిక‌ యుగం లో మ‌న యువ‌త దేశం లోని సామాజిక‌, రాజ‌కీయ వ్య‌వ‌స్థ‌ లో భాగ‌ం అవుతున్నారు.
వారు ఈ ప‌రిస్థితి ని మార్చివేస్తారు.
వ్యక్తిగ‌త‌,రాజ‌కీయ ప్ర‌యోజ‌నాల‌ కోసం కుల‌ జ్వాల‌ లను ర‌గిలించే స్వార్థ‌ప‌రుల‌ ను గుర్తించవలసిన అవ‌స‌రం ఉంది.
మిత్రులారా,
మ‌న స‌మాజాని కి, దేశానికి తీవ్ర‌మైన న‌ష్టాన్ని క‌ల‌గ‌జేసిన మ‌రో దుర్మార్గాన్ని గురించి కూడా గురూ జీ చెప్పారు.
వ్య‌క్తిగ‌త ల‌బ్ధి కోసం మోసం చేయ‌డం, ఇత‌రుల హ‌క్కుల‌ ను లాక్కోవ‌డమే ఆ దుర్మార్గం.
గురూ జీ ఇంకా ఇలా అన్నారు..
श्रम कऊ इसर जानी केई, जऊ पुजे ही दिन-रैन।
ఈ మాటలకు- నిజ‌మైన శ్రమ దైవ‌త్వ రూప‌ం అని భావం.
నిజాయతీ తో కూడినటువంటి సంపాద‌న‌ నుండే శాంతి, సంతోషం వ‌స్తాయ‌ని ఆయ‌న అన్నారు.
గ‌త నాలుగు, నాలుగున్న‌ర సంవ‌త్స‌రాల్లో మా ప్ర‌భుత్వం రాజ‌కీయ‌, సామాజిక కార్య‌క్ర‌మాలలో గురూ జీ యొక్క తాత్త్విక‌త‌ ను ఆచ‌ర‌ణ‌ లో పెట్ట‌డానికి కృషి చేసింది.
పెద్ద నోట్ల ర‌ద్దు, బేనామీ ఆస్తుల‌పై లోతైన విచార‌ణ‌లు, న‌ల్ల‌ధ‌నానికి వ్య‌తిరేకం గా ముఖ్య‌మైన చ‌ర్య‌ల ను వ్య‌వ‌స్థ‌ లో భాగం చేశాం.
స‌మాజ వ్య‌తిరేక చ‌ర్య‌ల‌ ను స‌హించే మ‌న‌స్త‌త్వానికి తావు లేకుండా చేశాం.
మిత్రులారా,
శ్రీ గురూ జీ ఆశీర్వాదాల‌ తో రూపొందుతున్న న్యూ ఇండియా లో మోసాల కు, అవినీతి వ్య‌వ‌హారాల‌కు తావు లేకుండా చేస్తాం.
ఎవ‌రైతే క‌ష్ట‌పడి, నిజాయతీ గా ప‌ని చేస్తారో వారి తో భుజం భుజం క‌లిపి ప‌య‌నించ‌డానికి మా ప్ర‌భుత్వం సిద్ధం గా ఉంది.
ఈ మ‌ధ్య‌నే మీరు దీని ని గురించి తెలుసుకొని ఉంటారు.
సంవ‌త్సరానికి ఐదు ల‌క్ష‌ల వార్షిక ఆదాయం గ‌ల నా మ‌ధ్య త‌ర‌గ‌తి స్నేహితుల‌ కు ల‌బ్ధి ని చేకూర్చ‌డానికిగాను వారిని ప‌న్ను నుండి మిన‌హాయించ‌డం జ‌రిగింది.
ప్ర‌జ‌ల డ‌బ్బు ను దోచుకున్న‌ వారి ని ఒక వైపు శిక్షిస్తూనే, మ‌రో వైపు వారి నిజాయతీ కి త‌గిన గుర్తింపు ను ఇచ్చి గౌర‌వించ‌డం జ‌రుగుతోంది.
సోదరులు మరియు సోదరీమణులారా,
మ‌నం అందరం చాలా అదృష్ట‌వంతులం.
గురువులు, సాధువులు, పండితులు ఎంద‌రో మ‌న‌ కు దారి ని చూపెట్టారు.
గురువులు అందించిన విజ్ఞానం, వారి సంప్ర‌దాయాల‌ ను రాబోయే త‌రాల కు అందించ‌డానికిగాను మా ప్ర‌భుత్వం శ‌క్తివంచ‌న లేకుండా కృషి చేస్తోంది.
గ‌త ఏడాదే నేను మ‌ఘ‌ర్ కు వెళ్లి అక్క‌డ సంత్ క‌బీర్ అకాడ‌మీ నిర్మాణాని కి పునాదిరాయి ని వేసి వ‌చ్చాను.
అలాగే సారనాధ్ లో బుద్ధ భ‌గ‌వానుని ప‌విత్ర ప్ర‌దేశాల‌ ను సంర‌క్షించి, అక్క‌డి ప్ర‌దేశాల‌ ను సుంద‌రీక‌ర‌ణ చేయ‌డం జ‌రిగింది.
అదేవిధంగా, మనం శ్రీ గురు నాన‌క్ దేవ్ జీ 550వ జ‌యంతి ఉత్స‌వాన్ని ప్ర‌పంచ‌ం అంతటా ఒక భవ్యమైన స్థాయి లో జ‌రుపుకొంటున్నాం.
సోదరులు మరియు సోదరీమణులారా,
మ‌న స‌మాజం అభివృద్ధి కోసం, దేశం కోసం పాటుప‌డిన వారికి త‌గిన గౌర‌వ మ‌ర్యాద‌లు ద‌క్క‌డానికిగాను ఉత్త‌ర్ ప్ర‌దేశ్ ప్ర‌భుత్వం, కేంద్ర ప్ర‌భుత్వం పూర్తి స్థాయి లో అంకిత‌భావం తో ప‌ని చేస్తున్నాయి.
మ‌న సాంస్కృతిక వారస‌త్వం మ‌న బ‌లం, స్ఫూర్తి.
గురు ర‌విదాస్ జీ చూపిన మార్గాన్ని బ‌లోపేతం చేయ‌డానికిగాను మేం నిబద్దత‌ తో కృషి చేస్తున్నాం.
త‌ద్వారా మీ జీవితాలు సుఖ‌ప్ర‌దం గా ఉంటాయి.
శ్రీ గురు ర‌విదాస్ జీ జ‌యంతి సందర్భం గా ఆయ‌న జ‌న్మ‌స్థలం అభివృద్ధి కోసం ప్రోజెక్టు ను చేప‌ట్టినందుకు మ‌రో సారి నా శుభాభినంద‌న‌లు తెలియ‌జేసుకుంటున్నాను.
మీకు అంద‌రికీ ఇవే నా ధన్యవాదాలు.
మరి నేను నా యొక్క ఉపన్యాసాన్ని పూజ్య గురు మ‌హారాజ్ జీ పాదాలను తాకి ముగిస్తున్నాను.
అనేకానేక ధన్యవాదాలు.
****
