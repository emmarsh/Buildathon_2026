ప్ర‌ధాన మంత్రి శ్రీ న‌రేంద్ర మోదీ దీన్‌ద‌యాళ్ అంత్యోద‌య యోజ‌న – నేశ‌న‌ల్ రూర‌ల్ లైవ్‌లీహుడ్స్ మిశ‌న్ (డిఎవై – ఎన్ఆర్ఎల్ఎమ్‌) లో భాగ‌మైన స్వ‌యం స‌హాయ‌క బృందాల స‌భ్యుల‌తోను, డిడియు-జికెవై, ఇంకా ఆర్ఎస్ఇటిఐ ల‌ లబ్ధిదారుల‌ తోను రేపు అన‌గా జులై 12వ తేదీ ఉద‌యం 9.30 గంట‌ల‌కు వీడియో కాన్ఫ‌రెన్స్ మాధ్య‌మం ద్వారా నేరుగా సంభాషించ‌నున్నారు.
డిఎవై – ఎన్ఆర్ఎల్ఎమ్ లో భాగంగా స్వ‌యం స‌హాయ‌ బృందాల (ఎస్ హెచ్ జి ల) స‌భ్యులు చేప‌ట్టిన వివిధ కార్య‌క్ర‌మాలతో పాటు ఆ కార్య‌క్ర‌మాలు వారి జీవితాల‌ను ఏ విధంగా ప్ర‌భావితం చేసిందీ నేరుగా వారి వ‌ద్ద నుండి తెలుసుకొనేందుకు ప్ర‌ధాన మంత్రి కి ఈ కార్య‌క్ర‌మం ఒక అవ‌కాశాన్ని క‌ల్పిస్తుంద‌ని భావిస్తున్నారు.
దూర్‌ద‌ర్శ‌న్ ఈ కార్య‌క్ర‌మాన్ని ప్ర‌త్య‌క్ష ప్ర‌సారం చేయ‌నుంది.
అలాగే ఎన్ఐసి ఈ కార్య‌క్ర‌మాన్ని త‌న నెట్‌వ‌ర్క్ ద్వారా వెబ్‌కాస్ట్ చేయ‌నుంది.
ఎంపిక చేసిన లబ్ధిదారులలో..
బిహార్ కు చెందిన మ‌ద్య‌పాన నిరోధ‌ ఉద్య‌మంలో, మొక్క‌జొన్న పంట‌కు విలువ జోడింపు మ‌రియు మార్కెటింగ్ లో; ఛత్తీస్‌ గ‌ఢ్ కు చెందిన ఇటుక‌ల త‌యారీ యూనిట్‌ లో; స‌ఖి బిజినెస్ క‌ర‌స్పాండెంట్ మ‌రియు ఝార్ ఖండ్ కు చెందిన ఒక లబ్ధిదారు లతో పాటు చింత‌పండు కు విలువ జోడింపు ఇంకా మార్కెటింగ్ సంబంధిత లబ్ధిదారు; మ‌ధ్య ప్ర‌దేశ్ నుండి డిడియు-జికెవై, ఇంకా శానిట‌రీ నాప్‌కిన్ ల త‌యారీ మ‌రియు మార్కెటింగ్‌లో; రాజ‌స్థాన్ కు చెందిన సౌర ఫ‌ల‌కాలు మ‌రియు దీపాల త‌యారీ, ఇంకా మార్కెటింగ్‌లో; మ‌హారాష్ట్ర కు చెందిన డిడియు-జికెవై లబ్ధిదారు తో పాటు ప‌శు స‌ఖి లో కృషి చేస్తున్న స్వయం సహాయ బృందాలకు సంబంధించిన వారు ఈ సూటి సంభాష‌ణ లో పాలుపంచుకోనున్నారు.
అలాగే, దివ్యాంగుల సంక్షేమానికై కృషి చేస్తున్న త‌మిళ నాడు కు చెందిన స్వయం సహాయ బృందాలు; స్వ‌యం స‌హాయ‌క బృందాల స్థాప‌న లో కృషి చేసిన తెలంగాణ కు చెందిన ఓఎక్స్ ట‌ర్న‌ల్ క‌మ్యూనిటీ రిసోర్స్ ప‌ర్స‌న్; గుజ‌రాత్ కు చెందిన వేప విత్త‌నాల సేక‌ర‌ణ మ‌రియు మార్కెటింగ్‌ లో కృషి చేస్తున్న ఎస్ హెచ్ జికి చెందిన లబ్ధిదారు; జ‌మ్ము & క‌శ్మీర్ లో పాడి కేంద్రం తాలూకు ఎస్ హెచ్ జి యొక్క లబ్ధిదారు లు కూడా ఈ కార్య‌క్ర‌మంలో పాలుపంచుకొంటారు.
మ‌హిళ‌ల సాధికారితకు పాటుపడుతున్న డిఎవై-ఎన్ఆర్ఎల్ఎమ్‌ అతి పెద్ద సంస్థాగ‌త వేదిక గా ఆవిర్భ‌వించింది.
ఈ కార్య‌క్ర‌మం ప్ర‌స్తుతం 29 రాష్ట్రాలు మ‌రియు 5 కేంద్ర పాలిత ప్రాంతాల‌ లోని 600 జిల్లాల‌లో విస్తరించినటువంటి 4884 బ్లాకుల‌ లో అమ‌ల‌వుతోంది.
2018 మే నెల నాటికి 5 కోట్ల మందికి పైగా మ‌హిళ‌లను 45 ల‌క్ష‌ల స్వ‌యం స‌హాయ‌క బృందాల (ఎస్ హెచ్ జి ల)లోకి తీసుకోవడం జ‌రిగింది.
దీనికి తోడు, 2.48 ల‌క్ష‌ల గ్రామీణ సంస్థ‌లను మ‌రియు 20,000 క్ల‌స్ట‌ర్ స్థాయి స‌మాఖ్య‌ ల‌ను సైతం ప్రోత్స‌హించ‌డ‌మైంది.
**
