భార‌త‌దేశాని కి, రొమానియా కు మ‌ధ్య ప‌ర్య‌ట‌న రంగం లో స‌హ‌కారానికి గాను సంతకాలైన అవగాహనపూర్వక ఒప్పంద పత్రాని (ఎంఒయు)కి ప్ర‌ధాన మంత్రి శ్రీ న‌రేంద్ర‌ మోదీ అధ్య‌క్ష‌త‌ వహించిన కేంద్ర మంత్రివ‌ర్గ స‌మావేశం ఎక్స్- పోస్ట్ ఫాక్టో ఆమోదాన్ని తెలిపింది.
ఈ ఎంఒయు పై భార‌త‌దేశ ఉప రాష్ట్రప‌తి 2018 వ సంవ‌త్స‌రం సెప్టెంబ‌ర్ లో రుమేనియా ను సంద‌ర్శించిన సంద‌ర్భంగా సంత‌కాల‌య్యాయి.
అవ‌గాహ‌న పూర్వ‌క ఒప్పందం ముఖ్యోద్దేశాలలో దిగువ పేర్కొన్న అంశాలు ఉన్నాయి:-
ఎ) ప‌ర్య‌ట‌న రంగం లో ద్వైపాక్షిక స‌హ‌కారాన్ని విస్త‌రించుకోవ‌డం
బి) ప‌ర్య‌ట‌న రంగానికి సంబంధించిన స‌మాచారాన్ని ఇచ్చి పుచ్చుకోవ‌డం; హోటళ్ళు మ‌రియు టూర్ ఆప‌రేట‌ర్లు స‌హా ప‌ర్య‌ట‌న రంగానికి సంబంధించిన వ‌ర్గాల‌ మ‌ధ్య స‌హ‌కారాన్ని ప్రోత్స‌హించ‌డం
సి) ప‌ర్య‌ట‌న రంగం లోను, ఆతిథ్య రంగంలో ను పెట్టుబ‌డులు
డి) ఉభ‌య దేశాల లో ప‌ర్య‌ట‌న రంగానికి ప్రోత్సాహాన్ని ఇవ్వ‌డం కోసం టూర్ ఆప‌రేట‌ర్లు/ప్ర‌సార మాధ్య‌మాలు/అభిప్రాయ రూప‌క‌ర్త‌ల రాక‌ పోక‌ లకు ఆస్కారం కల్పించడం
ఇ) ప్ర‌చారం, మార్కెటింగ్‌, ప‌ర్య‌ట‌న స్థలాల‌ అభివృద్ధి మ‌రియు నిర్వ‌హ‌ణ రంగాల లో ఇరు దేశాలు వాటి అనుభ‌వాల‌ ను ప‌ర‌స్ప‌రం ఒక పక్షానికి మరొక పక్షం అంద‌జేసుకోవ‌డం.
ఎఫ్‌) ఇరు దేశాల‌ ను ఆక‌ర్ష‌ణీయ‌మైన‌టు వంటి ప‌ర్య‌ట‌న గమ్య స్థానాలు గా ప్రోత్స‌హించ‌డం కోసం చిత్ర రంగ సంబంధిత ప‌ర్య‌ట‌న అవ‌కాశాల‌ను వినియోగించుకోవ‌డం.
జి) సుర‌క్షిత‌మైన, గౌర‌వ‌నీయ‌మైన మ‌రియు స్థిర‌మైన ప్రాతిప‌దిక‌ల పై ప‌ర్య‌ట‌న‌ల ను ప్రోత్స‌హించ‌డం.
హెచ్‌) రెండు దేశాల మ‌ధ్య ప‌ర్య‌ట‌న‌ల కు ఆస్కారం క‌ల్పించ‌డం..
వంటివి భాగంగా ఉన్నాయి.
భార‌త‌దేశాని కి ఒక చ‌క్క‌ని ప‌ర్య‌ట‌క విప‌ణి గా రొమానియా ఉంది.
(2017వ సంవ‌త్స‌రం లో దాదాపు 11844 మంది యాత్రికులు రొమానియా నుండి భార‌త‌దేశానికి విచ్చేశారు).
ఇటువంటి దేశం తో అవ‌గాహ‌న పూర్వ‌క ఒప్పందాన్ని కుదుర్చుకొన్నందువ‌ల్ల భార‌తదేశాని కి వ‌చ్చే ప‌ర్య‌ట‌కుల సంఖ్య మ‌రింత వృద్ధి చెందుతుంది.
పూర్వ‌రంగం:
భార‌త‌దేశం, రొమానియా లు ఒక బ‌ల‌మైన దౌత్య‌ప‌ర‌మైన సంబంధాన్ని, దీర్ఘ‌కాలంగా కొన‌సాగుతున్న ఆర్థిక సంబంధాన్ని క‌లిగి ఉన్నాయి.
ఈ రెండు ప‌క్షాలు ప్ర‌స్తుతం ప‌టిష్టంగా ఉన్న సంబంధాన్ని మ‌రింత‌గా అభివృద్ధి ప‌ర‌చుకోవాల‌ని అభిల‌షిస్తున్నాయి.
ప‌ర్య‌ట‌న రంగం లో స‌హ‌కారాన్ని బ‌ల‌ప‌ర‌చుకొనేందుకు భార‌త ప్ర‌భుత్వ ప‌ర్య‌ట‌న మంత్రిత్వ శాఖ, రొమానియా ప్ర‌భుత్వ ప‌ర్య‌ట‌న మంత్రిత్వ శాఖ లు ఒక అవ‌గాహ‌న పూర్వ‌క ఒప్పందం పై సంత‌కాలు చేశాయి.
