ప్ర‌ధాన మంత్రి శ్రీ న‌రేంద్ర మోదీ ఈ రోజు విశాఖ‌ప‌ట్నంలో జ‌రిగిన అంత‌ర్జాతీయ యుద్ధ నౌక‌ల స‌మీక్ష‌- 2016 (ఐఎఫ్ఆర్-2016) కు హాజ‌ర‌య్యారు.
భార‌త‌దేశ రాష్ట్రప‌తి స‌మ‌క్షంలో ఈ రోజు జ‌రిగిన ద ఫ్లీట్ రివ్యూ అండ్ ఫ్లైపాస్ట్ కార్య‌క్ర‌మాలు ప్ర‌పంచం అంత‌టి నుంచి వ‌చ్చిన నౌకాద‌ళాల‌ను ఒక చోటుకు తీసుకు రావ‌డంతో పాటు, భార‌తీయ నౌకాద‌ళం ప‌రాక్ర‌మాన్ని చాటిచెప్పాయి.
స‌ముద్ర సంబంధిత ప్ర‌ద‌ర్శ‌న‌ను ప్ర‌ధాన మంత్రి సంద‌ర్శించారు.
ఈ ప్ర‌ద‌ర్శ‌న భార‌తీయ నౌకాద‌ళం సాంకేతిక విజ్ఞాన శ‌క్తి సామ‌ర్థ్యాల‌కు అద్దం ప‌ట్టింది.
ప్ర‌ద‌ర్శ‌న ప్రాంగ‌ణంలోనే ఏర్పాటు చేసిన క‌ళ‌లు, హ‌స్త‌క‌ళ‌ల ప్ర‌ద‌ర్శ‌న‌ను కూడా ఆయ‌న చూశారు.
ఈ క‌ళాకృతులు, హ‌స్త‌క‌ళ‌ల ప్ర‌ద‌ర్శ‌న‌కు దేశం న‌లు మూల‌ల నుంచి హ‌స్త‌క‌ళాకారులు త‌మ ఉత్ప‌త్తుల‌ను తీసుకువ‌చ్చి ప్ర‌ద‌ర్శించారు.
ఇండియ‌న్ నేవీ సింఫ‌నిక్ ఆర్కెస్ర్టా స‌మ‌ర్పించిన ద ప్రెసిడెన్షియ‌ల్ బ్యాండ్ కాన్స‌ర్ట్ కు కూడా ప్ర‌ధాన మంత్రి హాజ‌రయ్యారు.
విశాఖ‌ప‌ట్నంలో జ‌రుగుతున్న అంత‌ర్జాతీయ యుద్ధ నౌక‌ల స‌మీక్ష‌లో భాగంగా రేపు విన్యాసాల ప్ర‌ద‌ర్శ‌న‌ను ప్ర‌ధాన మంత్రి వీక్షించ‌నున్నారు.
ఒక కార్యక్ర‌మంలో ఆయ‌న పాల్గొని, ప్ర‌సంగించ‌నున్నారు.
