స్వాతంత్ర్య సమర యోధులు, స్వతంత్రతా సైనిక్ సమ్మాన్ పెన్షన్ పథకం (ఎస్ఎస్ఎస్ పిఎస్), 1980 కింద పింఛను పొందేందుకు అర్హత కలిగిన స్వాతంత్ర్య సమర యోధుల జీవిత భాగస్వాములు (భార్య లేక భర్త మరణించిన వారు),
కీర్తిశేషులైన స్వాతంత్ర్య సమర యోధులపై ఆధారపడిన తల్లితండ్రులకు, అర్హత కలిగిన వారి పిల్లలకు పింఛన్ ను పెంచేందుకు ప్రధాన మంత్రి శ్రీ నరేంద్ర మోదీ అధ్యక్షతన జరిగిన కేంద్ర మంత్రివర్గ సమావేశం ఆమోదం తెలిపింది.
కేంద్ర స్వాతంత్ర్య సమరయోధుల పింఛనుదారులు, వారిపై ఆధారపడిన వారికి సంబంధించిన ప్రస్తుత పింఛను పథకాన్ని కింది పట్టికలో సూచించిన విధంగా పునర్ వ్యవస్థీకరించారు.
క్రమ
సంఖ్య
స్వాతంత్ర్య సమర యోధుల
కేటగిరీ
ప్రస్తుత పింఛన్ ( నెలకు)
పెంచిన పింఛన్ (నెలకు)
1.
అండమాన్ దీవులలో మాజీ రాజకీయ ఖైదీలు ,
వారి జీవిత భాగస్వాములు
రూ.24,775
రూ.30,000/-
2.
బ్రిటిష్ ఇండియా వెలుపల ఇబ్బందులక గురైన వారు, వారి జీవిత భాగస్వాములు
రూ.23,085/-
రూ.28,000/-
3.
భారత జాతీయ సైన్యం (ఐఎన్ఎ) సభ్యులు సహా ఇతర స్వాతంత్ర్య సమర యోధులు, వారి జీవిత భాగస్వాములు
రూ.21,395/-
రూ.26,000/-
4.
స్వాతంత్ర్య సమర యోధులపై ఆధారపడ్డ తల్లితండ్రులు, అర్హత గల కుమార్తెలకు (గరిష్ఠంగా ముగ్గురు కుమార్తెలకు )
రూ.
3,380/-
స్వాతంత్ర్య సమర యోధులకు చెల్లించేందుకు
అనుమతించదగిన మొత్తంలో 50 శాతం ఉదాహరణకు రూ.13,000 నుండి రూ.15,000
1) సవరించిన పింఛన్ 15.08.2016 నుండి అమలులోకి వచ్చింది.
ఈ సవరించిన పింఛన్ మొత్తాన్ని ఆయా విభాగాల స్వాతంత్ర్య సమర యోధుల కరవు భత్యం లెక్కింపునకు మూల పింఛన్ గా పరిగణిస్తారు.
2) ప్రస్తుతం స్వాతంత్ర్య సమర యోధుల పింఛనుదారులకు ఏడాదికి ఒక సారి ప్రాతిపదికన పారిశ్రామిక కార్మికులకు నిర్దేశించిన అఖిల భారత వినియోగదారుల ధరల సూచి ఆధారంగా కరవు సహాయాన్ని లెక్కిస్తూ వస్తున్నారు.
ఇప్పుడు దీనిని రద్దు చేసి, దాని స్థానంలో కేంద్ర ప్రభుత్వ ఉద్యోగులకు ఏడాదికి రెండు సార్లు వర్తిస్తున్న కరవు భత్యాన్ని అమలు చేస్తారు.
దీనిని పింఛనుదారులకు కరవు సహాయంగా పేర్కొంటారు.
ఈ నిర్ణయం 1980 స్వతంత్రతా సైనిక్ సమ్మాన్ పెన్షన్ పథకం కింద పింఛన్ పొందుతున్న అందరు స్వాతంత్ర్య సమరయోధులు, వారి జీవిత భాగస్వాములు, వారిపై ఆధారపడిన వారు, అర్హత కలిగిన వారి కుమార్తెలకు లభ్దిని చేకూర్చుతుంది.
పూర్వ రంగం :
పోర్ట్ బ్లెయిర్ లోని సెల్యులార్ జైలులో నిర్బంధానికి గురైన నాటి స్వాతంత్ర్య సమర యోధులను గౌరవించుకునేందుకు కేంద్ర ప్రభుత్వం 1969లో అండమాన్ మాజీ రాజకీయ ఖైదీల పింఛను పథకాన్ని ప్రారంభించింది.
1972 లో స్వాతంత్ర్య దిన 25 వ వార్షికోత్సవాల సందర్భంగా స్వాతంత్ర్య సమర యోధులకు పెన్షన్ ను మంజూరు చేసేందుకు రెగ్యులర్ పథకాన్నికేంద్ర ప్రభుత్వం ప్రవేశపెట్టింది.
ఆ తరువాత 01.08.1980 నుండి సరళీకరించిన స్వతంత్రతా సమ్మాన్ పింఛను పథకాన్ని అమలు చేస్తున్నారు.
స్వాతంత్ర్య సమర యోధులతో పాటు వారి జీవిత భాగస్వాములు (భర్త లేక భార్య మరణించిన వారు) , అవివాహిత, నిరుద్యోగ కుమార్తెలు ( గరిష్ఠంగా ఏ దశలోనూ ముగ్గురికి మించకుండా), మరణించిన స్వాతంత్ర్య సమర యోధుల తల్లితండ్రులు ఈ పింఛన్ పథకం కింద పింఛన్ ను పొందేందుకు అర్హులు.
2016 వ సంవత్సరం వరకు ఈ పింఛను పథకం కింద 1,71,605 మంది స్వాతంత్ర్య సమర యోధులు,వారిపై ఆధారపడిన అర్హులైన వారికి పింఛను మంజూరు చేశారు.
ప్రస్తుతం ఈ పథకం కింద 37,981 మంది స్వాతంత్ర్య సమర యోధులు,వారిపై ఆధారపడిన అర్హులైన వారు పింఛను పొందుతున్నారు.
ఇందులో 11,690 మంది స్వయంగా స్వాతంత్ర్య సమర యోధులు.
24,792 మంది స్వాతంత్ర్య సమర యోధుల జీవిత భాగస్వాములు..
1,490 మంది స్వాతంత్ర్య సమర యోధుల కుమార్తెలు పింఛను అందుకుంటున్నారు .
ఆధార్ అనుసంధానిత స్వాతంత్ర్య సమర యోధుల పింఛను పంపిణీకి వీలైనంత త్వరగా ఏర్పాట్లు చేయాల్సిందిగా అన్నిఅధీకృత‌ బ్యాంకులకు ప్రభుత్వం ఆదేశాలు జారీ చేసింది.
***
