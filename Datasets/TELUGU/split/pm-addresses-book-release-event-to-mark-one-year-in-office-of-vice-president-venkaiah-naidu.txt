ఉప రాష్ట్రప‌తి శ్రీ వెంక‌య్య నాయుడు ప‌ద‌వీకాలం లో ఒక సంవ‌త్స‌రం పూర్తి అయినందుకు గుర్తు గా “మూవింగ్ ఆన్‌, మూవింగ్ ఫార్వ‌ర్డ్- ఎ ఇయ‌ర్ ఇన్ ఆఫీస్‌” పుస్త‌కాన్ని ప్ర‌ధాన మంత్రి శ్రీ న‌రేంద్ర మోదీ ఈ రోజు ఆవిష్క‌రించారు.
అలాగే ఆయ‌న ఈ పుస్త‌కం యొక్క తొలి ప్ర‌తి ని భార‌త‌దేశ ఉప రాష్ట్రప‌తి కి అంద‌జేశారు.
ఈ సంద‌ర్భంగా ప్ర‌ధాన మంత్రి ప్ర‌సంగిస్తూ, శ్రీ వెంక‌య్య నాయుడు తో అనేక సంవ‌త్స‌రాల పాటు క‌ల‌సి ప‌నిచేసే అవ‌కాశం త‌న‌కు ల‌భించింద‌న్నారు.
శ్రీ నాయుడు ప‌ద‌వీ అన్నింటి క‌న్నా పదవీబాధ్య‌త‌ లను మిన్న‌ గా ప‌రిగ‌ణించార‌ని ఆయ‌న అన్నారు.
శ్రీ వెంక‌య్య‌ నాయుడు ఏ బాధ్య‌త‌ను త‌న‌కు అప్ప‌గించినా ఆ బాధ్య‌త‌ను స‌దా అత్యంత తత్పరత తో నిర్వహిస్తూ వ‌చ్చార‌ని, అంతేకాకుండా ఆ భూమిక లోకి ఇట్టే ఇమిడిపోయార‌ని ప్ర‌ధాన మంత్రి అన్నారు.
ఆయ‌న ప్ర‌జా జీవ‌నం లో 50 సంవ‌త్స‌రాలు- విద్యార్థి రాజ‌కీయాల‌ లో 10 సంవ‌త్స‌రాలు, రాష్ట్ర రాజ‌కీయాల‌ తో పాటు జాతీయ రాజ‌కీయాల‌ లో 40 సంవ‌త్స‌రాలు- గ‌డిపార‌ని ప్ర‌ధాన మంత్రి అన్నారు.
క్ర‌మశిక్ష‌ణ వాది గా ఉంటూనే అన్ని వ‌ర్గాల‌కు చెందిన ప్ర‌జ‌లకు స్నేహపాత్రుడిగా మెలిగే ద‌క్ష‌త శ్రీ వెంక‌య్య నాయుడు కు ఉంద‌ని శ్రీ న‌రేంద్ర మోదీ చెప్పారు.
ఆయ‌న కు ఒక బాధ్య‌త ద‌క్కిన‌ప్పుడ‌ల్లా దార్శ‌నిక‌త తో కూడిన నాయ‌క‌త్వాన్ని అందిస్తారు; అప్ప‌గించిన ప‌ని కి పూర్తి న్యాయం జ‌రిగేట‌ట్లు నిపుణుల స‌హాయాన్ని స్వీకరిస్తార‌ని ప్ర‌ధాన మంత్రి వివ‌రించారు.
శ్రీ వెంక‌య్య నాయుడు ను పూర్వ ప్ర‌ధాని శ్రీ అట‌ల్ బిహారీ వాజ్‌పేయీ త‌న మంత్రివ‌ర్గం లోకి చేర్చుకోవాల‌నుకొన్న‌ప్పుడు వెంక‌య్య గారు గ్రామీణ అభివృద్ధి మంత్రిత్వ శాఖ ను ఇవ్వాలంటూ అభ్య‌ర్ధించిన విష‌యాన్ని ప్ర‌ధాన మంత్రి గుర్తుకు తెచ్చుకొన్నారు.
వెంక‌య్య గారు అంత‌రంగం లోప‌ల ఒక క‌ర్షకుడ‌ని, రైతుల సంక్షేమ‌మన్నా, వ్య‌వ‌సాయ‌మ‌న్నా ఆయ‌న‌ కు ఎంతో మ‌క్కువ అని శ్రీ మోదీ అన్నారు.
‘ప్ర‌ధాన మంత్రి గ్రామ్ స‌డ‌క్ యోజ‌న’ శ్రీ వెంక‌య్య నాయుడు ప్ర‌య‌త్నాల వ‌ల్ల‌నే రూపుదాల్చింద‌ని ప్ర‌ధాన మంత్రి చెప్పారు.
రైళ్ళ ను ఫ‌లానా స్టేశన్ లలో ఆప‌డం అనే విష‌యం పై మాత్రమే ప్ర‌భుత్వ హయాములు దృష్టి ని నిలిపిన కాలం లో, నాయ‌కులు ర‌హ‌దారుల గురించి, అలాగే ఇత‌ర సంధాన మార్గాల‌ను గురించి మ‌రింత ఎక్కువ‌గా ఆలోచించ‌డం మొద‌లుపెట్టే విధంగా నాయుడు గారు శ్ర‌ద్ధ తీసుకొన్నార‌ని ప్ర‌ధాన మంత్రి అన్నారు.
ఉప రాష్ట్రప‌తి మౌఖిక ప్రావీణ్యాన్ని గురించి, తెలుగు లో గాని, ఇంగ్లిషు లో గాని ప‌దాల‌ తో ఆయన చేసే చ‌మ‌క్కులను గురించి ప్ర‌ధాన మంత్రి ప్ర‌శంసలు కురిపించారు.
ఉప రాష్ట్రప‌తి త‌న ప‌ద‌వీకాలం లో తొలి సంవ‌త్స‌రం తాలూకు పురోగ‌తి నివేదిక ను- పార్ల‌మెంటు లోప‌ల‌, వెలుప‌ల కూడా తాను చేసిన గొప్ప కృషి సహా – స‌మ‌ర్పించడం అభినందనీయమని శ్రీ నరేంద్ర మోదీ అన్నారు.
***
