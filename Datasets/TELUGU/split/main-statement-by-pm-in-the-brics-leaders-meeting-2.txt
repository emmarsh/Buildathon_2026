గౌర‌వ‌నీయ మిత్రులారా
బ్రిక్స్ ఆర్థిక స‌హ‌కారం ప‌ట్ల మ‌నంద‌రం గ‌ర్వ‌ప‌డాలి.
ఇది బ్రిక్స్ ఆర్థిక వ్య‌వ‌స్థ‌ల‌ను బ‌లోపేతం చేయ‌డ‌మే కాదు, వ‌ర్థ‌మాన ప్ర‌పంచానికి కూడా ఎంతో లాభ‌దాయ‌కంగా ఉంటుంది.
బ్రిక్స్ కూట‌మిగా మ‌న ప్రాధాన్య‌త‌ల‌ను జి 20 అజెండా, కార్య‌క‌లాపాల్లో చేర్చాల్సిన అవ‌స‌రం ఉంది.
ఒకటి అభివృద్ధిప‌రంగా జి 20 ఈ ప్రాధాన్య‌త‌ల‌ను గుర్తించాలి.
– 2030 సుస్థిర అభివృద్ధి అజెండాను స‌మ‌ర్థ‌వంతంగా అమ‌లుప‌ర‌చాలి.
అందుకు అవ‌స‌ర‌మైన‌న్ని నిధులు కూడా అందుబాటులో ఉంచాలి.
రెండు అంత‌ర్జాతీయ ఆర్థిక స‌హ‌కారంప‌రంగా…
– పున‌ర్‌వ్య‌వ‌స్థీక‌రించిన అంత‌ర్జాతీయ ఆర్థిక సంస్థ‌ల నిర్ణ‌యాలు అమ‌లుప‌ర‌చాలి.
– బ‌హుముఖీన‌, ప్రాంతీయ ఆర్థిక స‌హాయ సంస్థ‌ల మ‌ధ్య మ‌రింత స‌హ‌కారం పెంపొందించాలి.
– వ‌ర్థ‌మాన దేశాల్లో మౌలిక వ‌స‌తుల అభివృద్ధికి దీర్ఘ‌కాలిక ఆర్థిక స‌హాయాన్ని పెంచాలి.
– వాతావ‌ర‌ణ మార్పుల‌ను త‌ట్టుకోగ‌ల కొత్త త‌రం మౌలిక వ‌స‌తులు అభివృద్ధి చేయాలి.
వ్య‌ర్థాల‌ను మౌలిక వ‌స‌తుల రంగానికి ముడిస‌ర‌కుగా మార్చే ప్ర‌య‌త్నం జ‌ర‌గాలి.
– అంత‌ర్జాతీయ చెల్లింపుల వ్య‌వ‌స్థ వ్య‌యాల‌ను 2030 క‌న్నా ముందుగానే త‌గ్గించాలి.
– అవినీతి నిర్మూల‌న విష‌యంలో స‌న్నిహిత స‌హ‌కారంతో పాటుగా విదేశాల్లో దాచిన లెక్క‌ల్లో చూప‌ని సొమ్మును స్తంభింప‌చేసి దాన్ని ఏ దేశం నుంచి వ‌స్తే ఆ దేశానికి పంపించేందుకు చ‌ర్య‌లు తీసుకోవాలి.
మూడు వాణిజ్య‌ప‌రంగా….
– నిబంధ‌న‌ల ఆధారిత అంత‌ర్జాతీయ వాణిజ్య వ్య‌వ‌స్థను శ‌క్తివంతం చేయాలి.
కొత్త వాణిజ్య బ్లాక్‌లు అంత‌ర్జాతీయ వాణిజ్య వ్య‌వ‌స్థ‌ను విభ‌జించేవిగా ఉండ‌కూడ‌దు.
– దోహా అభివృద్ధి అజెండా పూర్తి చేయ‌డానికి ప్ర‌య‌త్నాలు వేగ‌వంతం చేయాలి.
– వృత్తి నిపుణులు ఎక్క‌డ‌కు అవ‌స‌ర‌మైతే అక్క‌డ‌కు త‌ర‌లిపోవ‌డాన్ని ప్రోత్స‌హించాలి.
అంత‌ర్జాతీయ నిపుణుల మార్కెట్ ఏర్పాటు చేయాలి.
నాలుగు వాతావ‌ర‌ణ మార్పుల‌ప‌రంగా…
– ఐక్య‌రాజ్య‌స‌మితి వాతావ‌ర‌ణ మార్పుల స‌మ్మేళ‌నం నిర్దేశించిన నియ‌మావ‌ళికి అనుగుణంగా సిఓపి21 విజ‌య‌వంతంగా త‌దుప‌రి ల‌క్ష్యాల‌ను నిర్దేశించింది.
ఎవ‌రికి వారికి ప్ర‌త్యేక బాధ్య‌త‌ల‌తో కూడిన ఉమ్మ‌డి నియ‌మావ‌ళిని రూపొందించింది.
– వ‌ర్థ‌మాన‌దేశాల‌కు వాతావ‌ర‌ణ మార్పులను దీటుగా ఎదుర్కొనేందుకు అవ‌స‌ర‌మైన సాంకేతిక ప‌రిజ్ఞానాలు, ఆర్థిక స‌హాయం అందించాలి.
– ప‌రిశుద్ధ‌మైన‌, పున‌ర్ వినియోగ ఇంధ‌న ప‌రిశోధ‌న‌, అభివృద్ధి కార్య‌క‌లాపాలు విస్త‌రించ‌డం ద్వారా దాన్ని మ‌రింత స‌ర‌స‌మైన ధ‌ర‌ల‌కు స‌మ‌ర్థ‌వంతంగా అందుబాటులోకి తేవాలి.
– అన్ని ర‌కాల వాతావ‌ర‌ణ మార్పుల‌ను త‌ట్టుకోగ‌ల కొత్త త‌రం మౌలిక‌వ‌స‌తులు అభివృద్ధి చేయాలి.
– భార‌త్ ప్ర‌తిపాదిస్తున్న అంత‌ర్జాతీయ సోలార్ కూట‌మికి మ‌ద్ద‌తు ఇవ్వాలి.
ఐదు భ‌ద్ర‌తాప‌ర‌మైన స‌వాళ్ళ‌కు దీటైన‌, శ‌క్తివంత‌మైన కార్యాచ‌ర‌ణ‌ప‌రంగా…
– ఉగ్ర‌వాదుల‌కు ఆర్థిక స‌హాయం, స‌ర‌ఫ‌రాలు, క‌మ్యూనికేష‌న్ ప‌రిక‌రాల స‌ర‌ఫ‌రా వ్య‌వ‌స్థ‌ల‌ను క‌ట్ట‌డి చేసేందుకు స‌మ‌గ్ర అంత‌ర్జాతీయ కార్యాచ‌ర‌ణ రూపొందించాలి.
– ఉగ్ర‌వాద బృందాల‌కు ఆయుధాలు, పేలుడు వ‌స్తువుల స‌ర‌ఫ‌రాల‌ను నిలువ‌రించాలి.
– ఉగ్ర‌వాద కార్య‌క‌లాపాల‌ను నిలువ‌రించ‌గల ప్ర‌త్యేక అంత‌ర్జాతీయ న్యాయ వ్య‌వ‌స్థ ఏర్పాటు చేయాలి.
– ఉగ్ర‌వాద బృందాలు సైబ‌ర్ నెట్‌వ‌ర్క్ వినియోగించుకోవ‌డాన్ని నిరోధించ‌డంలో స‌హక‌రించుకోవాలి.
– అంత‌ర్జాతీయ ఉగ్ర‌వాదంపై స‌మ‌గ్ర ఒడంబ‌డిక‌ను స‌త్వరం ఆమోదించాలి.
బ్రిక్స్ ఆర్థిక వ్య‌వ‌స్థ‌లు శ‌క్తివంతంగాను, స్థిరంగాను కొన‌సాగుతాయ‌ని, ప్ర‌పంచ ఆర్థిక వ్య‌వ‌స్థ‌కు ఒక శ‌క్తిగా నిలుస్తాయ‌న్న విశ్వాసం నాకుంది.
మాన‌నీయ మిత్రులారా,
మ‌నం ఉఫాలో ఆమోదించిన వ్యూహాత్మ‌క‌మైన‌ బ్రిక్స్ ఆర్థిక స‌హ‌కార ప‌త్రం అత్యంత కీల‌క‌మైన ప‌త్రం.
నిర్దిష్ట కాల‌ప‌రిమితిలో ఈ వ్యూహాన్ని అమ‌లుప‌రిచేందుకు అవ‌స‌ర‌మైన ఒక కార్యాచ‌ర‌ణ ప్ర‌ణాళిక‌ను వాణిజ్య‌-ఆర్థిక అంశాల స‌హ‌కార బృందం, వ్యాపార మండ‌లి రూపొందించాల్సి ఉంది.
బ్రిక్స్ స‌భ్య‌దేశాల్లో ప్ర‌తి ఒక్క‌టి ఈ వ్యూహంలో పొందుప‌రిచిన రెండేసి ప్రాధాన్య‌తా అంశాల‌ను ఎంచుకుని ఆయా విభాగాల్లో శ‌క్తివంచ‌న లేకుండా కృషి చేయాలి.
బ్రిక్స్‌కు ర‌ష్యా అధ్య‌క్ష స్థానంలో ఉండ‌గానే తొలి ఉమ్మ‌డి స‌మావేశం నిర్వ‌హించ‌డం స‌ముచితంగా ఉంటుంద‌ని నా అభిప్రాయం.
ఈ ఉమ్మ‌డి స‌మావేశం 2020 వ‌ర‌కు వాణిజ్య‌, ఆర్థిక‌, పెట్టుబ‌డి విభాగాల్లో స‌హ‌కారానికి ఒక ప్ర‌ణాళిక రూపొందించాల‌ని నేను ప్ర‌తిపాదిస్తున్నాను.
గౌర‌వ మ‌హామ‌హులారా
మ‌నం ఏర్పాటు చేసుకుంటున్న కొత్త అభివృద్ధి బ్యాంకు త్వ‌ర‌లోనే కార్య‌క‌లాపాలు ప్రారంభించ‌నుంది.
ఉఫాలో నేను ఉటంకించిన‌ట్టుగానే ఆ బ్యాంకు తొలి ప్రాధాన్య‌త ప్రాజెక్టు స్వ‌చ్ఛ ఇంధ‌నం కావాలి.
ప్ర‌ధానంగా బ్రిక్స్ దేశాల‌న్నింటికీ దీన్ని విస్త‌రించాలి.
కొత్త బ్యాంకుకు అవ‌స‌ర‌మైన మ‌ద్ద‌తు యంత్రాంగాన్ని మ‌నం ఏర్పాటు చేయాల్సి ఉంది.
ఆ బ్యాంకు ఆలోచ‌న‌ల గ‌నిగాను, అనుభ‌వాల మేళ‌వింపుగాను, మేథోసంప‌త్తి నిల‌యంగాను విల‌సిల్లాలి.
కంటింజెన్సీ రిజ‌ర్వ్ ఏర్పాటుకు కావ‌ల‌సిన వ‌స‌తులు కూడా క‌ల్పించాలి.
మాన‌నీయ మ‌హోద‌యులారా
ప‌ర‌స్ప‌ర విశ్వాసం, గౌర‌వం, పార‌ద‌ర్శ‌క‌త ప్రాతిప‌దిక‌గా బ్రిక్స్ భాగ‌స్వాములంద‌రితోనూ భార‌త్ క‌లిసి ప‌ని చేస్తుంది.
ఉఫాలో నేను కొన్ని ఆలోచ‌న‌లు పంచుకున్నాను.
వాణిజ్య ప్ర‌ద‌ర్శ‌న‌లు, వ్య‌వ‌సాయ, రైల్వే విభాగాల్లో ప‌రిశోధ‌న‌లు, డిజిట‌ల్ టెక్నాల‌జీ విస్త‌ర‌ణ‌, ఇంధ‌న సామ‌ర్థ్య సాంకేతిక ప‌రిజ్ఞానాల వ్యాప్తి, రాష్ట్రాలు , న‌గ‌రాలు, స్థానిక సంస్థ‌ల మ‌ధ్య స‌హ‌కారం, చ‌ల‌న‌చిత్ర‌, క్రీడా రంగాల్లో స‌హ‌కారం వాటిలో ఉన్నాయి.
ఆయా విభాగాల‌ను ప‌టిష్ఠం చేసుకోవ‌డంతో పాటు బ్రిక్స్ అజెండాకు కొత్త ఆలోచ‌న‌లు ఎప్ప‌టిక‌ప్పుడు జ‌త చేస్తూనే ఉందాం.
బ్రిక్స్‌కు చెందిన వ్య‌వ‌స్థాత్మ‌క యంత్రాంగాన్ని మ‌రింత ప‌టిష్టం చేసేందుకు స‌భ్య‌దేశాల‌తో క‌లిసి భార‌త్ ప‌ని చేస్తుంది.
వ‌చ్చే ఏడాది ఎనిమిద‌వ శిఖ‌రాగ్రంలో మీ అంద‌రినీ క‌లిసేందుకు ఆస‌క్తిగా ఎదురు చూస్తూ ఉంటాను.
ధ‌న్య‌వాదాలు
