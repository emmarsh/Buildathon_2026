దేశ‌ వ్యాప్తంగా వివిధ ప్రాంతాల నుండి త‌ర‌లివ‌చ్చిన దాదాపు 90 మంది ఎఎస్‌హెచ్ఎ (‘ఆశా’) ప్ర‌తినిధుల బృందం ప్ర‌ధాన మంత్రి శ్రీ న‌రేంద్ర మోదీ తో ఈ రోజు న స‌మావేశ‌మైంది.
ప్రోత్సాహ‌కాల‌ లో మరియు బీమా ర‌క్ష‌ణ ప‌రిధి లో పెంపుద‌ల‌ కు సంబంధించి ఇటీవ‌లి ప్ర‌క‌ట‌న కు గాను వారు ప్ర‌ధాన మంత్రి సమక్షం లో త‌మ సంతోషాన్ని వ్యక్తం చేసి ఆయ‌న‌ కు ధ‌న్య‌వాదాలు తెలిపారు.
ఆంగ‌న్‌వాడీ వ‌ర్క‌ర్లు, ఇంకా ఆశా వ‌ర్క‌ర్ల‌ తో వీడియో కాన్ఫ‌రెన్స్ మాధ్య‌మం ద్వారా ఇటీవ‌ల తాను జ‌రిపిన ముఖాముఖి స‌మావేశాన్ని ప్ర‌ధాన మంత్రి గుర్తుకు తెచ్చుకున్నారు.
ఆనాడు ఎఎస్‌హెచ్ఎ ప్ర‌తినిధులు వెల్ల‌డించిన అనుభ‌వాలను మ‌రియు స్వీయ గాథ‌ల‌ను ఆయ‌న ప్రశంసించారు.
ఇవి ఎంతో మందికి త‌ప్ప‌క ప్రేర‌ణ‌ ను అందించగ‌లుగుతాయ‌ని ఆయ‌న అన్నారు.
ఈ రోజున, స‌కాలం లో స్పందించ‌డం ద్వారా పేద మాతృమూర్తుల మ‌రియు బాల‌ల ప్రాణాల‌ ను కాపాడ‌డం లో ఏ విధంగా తాము తమ వంతు పాత్ర‌ ను పోషించిందీ ఎఎస్‌హెచ్ఎ కార్య‌క‌ర్త‌లు మ‌రికొంద‌రు వివరించారు.
ఎఎస్‌హెచ్ఎ వ‌ర్క‌ర్ల నైపుణ్యాన్ని మ‌రియు అంకిత భావాన్ని ప్ర‌ధాన మంత్రి మెచ్చుకొన్నారు.
కాలాజార్ వంటి వ్యాధుల‌ను నిర్మూలించడం లో ఎఎస్‌హెచ్ఎ ల కృషి ని బిల్ అండ్ మెలిండా గేట్స్ సైతం కొనియాడార‌ని ఆయ‌న గుర్తు చేశారు.
వారు త‌మ త‌మ గ్రామాల‌ లో జీవ‌న నాణ్య‌త‌ ను మెరుగు ప‌ర‌చ‌డం కోసం ప్ర‌భుత్వానికి చెందిన ఇతర ఏజెన్సీ ల‌తో క‌ల‌సి ప‌ని చేయ‌డం కోసం వారి యొక్క శ‌క్తులను వినియోగించాల‌ంటూ ఆయన వారిలో ఉత్సాహాన్ని నింపారు.
పేద‌రికం తో పోరాడ‌డం లో బీదలకు ప్ర‌భుత్వ ప‌థ‌కాలు మ‌రియు ప్ర‌భుత్వ కార్య‌క్ర‌మాలు సాధికారిత‌ ను ఏ విధంగా స‌మకూర్చుతున్న‌దీ ఆయ‌న వివరించారు.
ఈ కార్య‌క్ర‌మం లో కేంద్ర ఆరోగ్యం & కుటుంబ సంక్షేమం శాఖ మంత్రి శ్రీ జె.పి.
న‌డ్డా కూడా పాలుపంచుకొన్నారు.
***
