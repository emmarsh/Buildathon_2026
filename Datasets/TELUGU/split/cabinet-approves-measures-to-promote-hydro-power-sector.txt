ప్రధానమంత్రి శ్రీ నరేంద్ర మోడీ అధ్యక్షతన జరిగిన కేంద్ర మంత్రిమండలి సమావేశం జలవిద్యుత్ రంగాన్ని ప్రోత్సహించేందుకు తీసుకోవలసిన చర్యలకు ఆమోదం తెలిపింది.
వాటిలో భారీ జలవిద్యుత్ ప్రాజెక్టుల (హెచ్ పి ఓ) ను సౌరేతర అక్షయ ఇంధన కొనుగోలు ఒప్పందం (ఆర్ పి ఓ) లో భాగంగా ప్రకటించడం
వివరాలు:
i. భారీ జలవిద్యుత్ ప్రాజెక్టులను అక్షయ ఇంధన వనరులుగా ప్రకటించడం జరుగుతుంది.
(ప్రస్తుతం 25మెగావాట్ల కన్నా తక్కువ ఉత్పత్తి సామర్ధ్యం ఉన్న జలవిధ్యుత్ ప్రాజెక్టులను మాత్రమే అక్షయ ఇంధనంగా పరిగణిస్తున్నారు)
ii. ఈ చర్యలను ప్రకటించిన తరువాత ఏర్పాటయ్యే ఎల్ హెచ్ పి లు సౌరేతర అక్షయ ఇంధన కొనుగోలు ఒప్పందం పరిధిలో ఉంటాయి.
(ప్రస్తుతం ఎస్ హెచ్ పి లు సౌరేతర అక్షయ ఇంధన కొనుగోలు ఒప్పందం కింద ఉన్నాయి) కాగా భారీ జలవిద్యుత్ ప్రాజెక్టులను ప్రత్యేకంగా గుర్తిస్తారు.
హెచ్ పి ఓ వార్షిక లక్ష్యాల విక్షేపమార్గం జలవిద్యుత్ రంగం ఉత్పత్తి సామర్ధ్యం పెంపు ప్రణాళిక ఆధారంగా విద్యుత్ మంత్రిత్వశాఖ ప్రకటిస్తుంది.
హెచ్ పి ఓ ను నిర్వహణలోకి తేవడానికి వీలుగా ధరల విధానం, ధరల నియంత్రణలో సవరణలను ప్రవేశపెట్టడం జరుగుతుంది.
iii. ప్రాజెక్టు జీవిత కాలాన్ని 40 సంవత్సరాలకు పెంచిన తరువాతా విద్యుత్ ఉత్పత్తిదారులకు ధర నిర్ణయించే వెసులుబాటు కల్పించడం.
రుణాలు చెల్లింపు కాలాన్ని 18 సంవత్సరాలకు పెంచడం మరియు 2% చొప్ప్పున ధరలు క్రమంగా పెంచడాన్ని ప్రవేశపెట్టడం
iv. జలవిద్యుత్ ప్రాజెక్టులకు వచ్చే వరదలను అదుపు చేయడానికి ప్రాజెక్టుల స్తితిగాతుల ఆధారంగా ఏ ప్రాజెక్టుకు ఆ ప్రాజెక్టు లెక్కన బడ్జెట్ సహాయం మరియు
v. రోడ్లు, వంతెనల వంటి మౌలిక సదుపాయాల ఏర్పాటునకు అయ్యే అసలు ఖర్చు ఏ ప్రాజెక్టుకు ఆ ప్రాజెక్టు లెక్కన బడ్జెట్ సహాయం, 200 మెగావాట్ల వరకు ఉత్పత్తి సామర్ధ్యం ఉన్న ప్రాజెక్టులకు మెగావాట్ ఒక్కంటికి రూ.
1.5 కోట్లు, 200 మెగావాట్లకు మించి ఉత్పత్తి సామర్ధ్యం ఉన్న ప్రాజెక్టులకు మెగావాట్ ఒక్కంటికి రూ.
కోటి మించకుండా సహాయం ఇవ్వడం జరుగుతుంది.
ఉపాధికల్పన సామర్ధ్యం పెంపుతో పాటు భారీ ప్రభావం:
భారీ జలవిద్యుత్ ప్రాజెక్టులలో ఎక్కువ భాగం హిమాలయాల పర్వత ప్రాంతాలలో , ఈశాన్య భారతంలో ఉన్నాయి.
విద్యుత్ రంగంలో ప్రత్యక్ష ఉపాధికల్పన ద్వారా ఆ ప్రాంతాల ఆర్ధిక, సామాజిక సర్వతోముఖాభివృద్ధికి తోడ్పడుతుంది.
రవాణా, పర్యాటక రంగంలో ఏర్పాటయ్యే సంస్థలు తదితర చిన్న వ్యాపారాలలో పరోక్ష ఉపాధి అవకాశాలు ఏర్పడుతాయి.
అంతేకాక మరో ప్రయోజనం ఏమిటంటే 2022 నాటికి సౌర, ప్లవన విద్యుత్ వంటి అస్థిర వనరుల ద్వారా మరో 160 గిగావాట్ల ఉత్పత్తి సామర్ధ్యం పెరగనున్నందున మొత్తం మీద సుస్థిరమైన గ్రిడ్ కలిగి ఉన్నట్లవుతుంది.
నేపథ్యం:
మన దేశానికి పర్యావరణ హితమైన జలవిధ్యుత్ ఉత్పత్తి సామర్ధ్యం చాలా ఎక్కువగా 1,45,320 మెగావాట్ల సామర్ధ్యం ఉన్నప్పటికినీ ప్రస్తుతం కేవలం 45,400 మెగావాట్లను మాత్రమే ఉపయోగించుకున్తున్నాం.
గత పదేళ్ళలో జలవిద్యుత్ ఉత్పత్తి సామర్ధ్యాన్ని కేవలం 10 వేల మెగావాట్లు మాత్రమే విస్తరించాగాలిగాం.
ప్రస్తుతం జలవిధ్యుత్ రంగం సవాళ్ళను ఎదుర్కొంటోంది.
దేశ విద్యుత్ సామర్ధ్యం మొత్తంలో 1960 దశకంలో 50.36% ఉన్న జలవిద్యుత్ రంగం 2018-19 నాటికి 13% కి పడిపోయింది.
పర్యావరణ హితమైనదే కాక జలవిద్యుత్ వల్ల అనేక ప్రయోజనాలు ఉన్నాయి.
అయితే ఉత్పత్తి వ్యయం ఎక్కువగా ఉన్నందువల్ల ప్రభుత్వం ప్రస్తుతం సంకల్పించ చర్యల వల్ల ఉత్పత్తి వ్యయం తగ్గి విద్యుత్ ధరలు హేతుబద్ధం కావడం వల్ల వినియోగదారులపై భారం తగ్గుతుంది.
