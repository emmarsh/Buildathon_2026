భార‌త్ మాతా కి జయ్
భార‌త్ మాతా కి జయ్
భార‌త్ మాతా కి జయ్
వేదిక‌ ను అలంక‌రించిన ప్ర‌ముఖులు,
పెద్ద సంఖ్య లో ఇక్కడ కు త‌ర‌లివ‌చ్చిన నా సోద‌రులు మరియు సోద‌రీమ‌ణులారా,
మీరంతా నాపై మీ యొక్క ఆశీర్వాదాలను కురిపించేందుకు ఇక్కడకు ఇంత పెద్ద సంఖ్య లో విచ్చేశారు; నేను మీకు శిర‌స్సు ను వంచి నమస్కరిస్తున్నాను.
మీకు ఇవే నా శుభాకాంక్షలు.
వీడియో కాన్ఫ‌రెన్స్ మాధ్యమం ద్వారా పట్ నా నుండి అనేక మంది మనతో ఈ కార్య‌క్ర‌మం లో పాల్గొంటున్నారు.
ప‌ట్ నా, ఇంకా హ‌జారీ బాగ్ ల‌లో ఏర్పాటు చేసిన కార్య‌క్ర‌మాలలో పాలుపంచుకొంటున్న‌ వారందరి కి నా అభివందనాలు.
మిత్రులారా,
ఆది కుంభ‌స్థ‌లి సిమారియా ధామ్ వెల‌సిన బెగూస‌రాయ్ ప్రాంతాని కి నా ప్ర‌ణామాలు.
బిహార్ కేస‌రి శ్రీ కృష్ణ సింహ్ ఇక్క‌డి నుండే స‌త్యాగ్ర‌హాన్ని నిర్వ‌హించారు.
జాతీయ క‌వి రాం ధారీ సింహ్ దినక‌ర్ వంటి ఉన్న‌త‌మైన వ్య‌క్తుల జ‌న్మస్థలం ఇది.
దేశం కోసం ప్రాణాల ను అర్పించిన అమ‌ర జ‌వాన్ లు సంజ‌య్ కుమార్ సిన్హా కు (ప‌ట్ నా), ర‌త‌న్‌కుమార్ ఠాకుర్ కు నేను ఘ‌న నివాళులు అర్పిస్తున్నాను.
వారి కుటుంబాల‌ కు నా ప్ర‌గాఢ సానుభూతి.
మీలోను, దేశ ప్ర‌జ‌లంద‌రి హృద‌యాలలోను ర‌గులుతున్నటువంటి ఆక్రోశాన్ని గురించి నేను ఎరుగుదును.
నా మ‌న‌స్సు కూడాను మీ మ‌న‌స్సు లాగానే మండిపోతోంది.
ఈ రోజు న జ‌న నాయ‌కుడు క‌ర్పూరీ ఠాకుర్ గారి జ‌యంతి.
సామాజిక న్యాయం కోసం త‌న జీవితాన్ని అంకితం చేసిన మ‌హోన్న‌త వ్య‌క్తి క‌ర్పూరీ ఠాకుర్ గారు.
ఆయ‌న ఆశీర్వాదాలు మనపై ఎల్ల‌వేళ‌ ల ఉంటాయ‌ని ఆశిస్తాను.
మిత్రులారా,
బిహార్ లో అన్ని వ‌ర్గాల‌ కు న్యాయం చేయ‌డానికిగాను అనేక ప్రాజెక్టుల‌ ను ఈ రోజు న ప్రారంభించ‌డం జ‌రిగింది.
కొన్నింటి కి పునాది రాళ్లు వేశాం.
ప‌ట్ నా తో పాటు ఈ న‌గ‌రాన్ని ఆక‌ర్ష‌ణీయ న‌గ‌రం గా మార్చే కార్య‌క్ర‌మం కూడా వీటిలో భాగం గా ఉంది.
యువ‌త‌ కు ఉపాధిని అందించే ప్రాజెక్టు లు, బిహార్ పారిశ్రామిక అభివృద్ధి కి దోహ‌దం చేసే ప్రాజెక్టు లు ఇందులో ఉన్నాయి.
బిహార్ లోని ప్ర‌తి పౌరుని కి ఆరోగ్య భ‌ద్ర‌త సదుపాయాన్ని అందించే ప్రాజెక్టు లు కూడా ఇందులో ఉన్నాయి.
ఈ కార్య‌క్ర‌మాల ప్రారంభం సంద‌ర్భం గా బిహార్ ముఖ్య‌మంత్రి శ్రీ నీతీశ్ బాబు కు, ఆయ‌న బృంద స‌భ్యుల‌ కు ఇవే నా అభినంద‌న‌లు.
ఈ రోజు న భోలా బాబు మ‌న‌ తో ఉండి వుంటే ఆయ‌న అప‌రిమితం గా ఆనందించే వారు.
మిత్రులారా,
దేశం లోని ప‌శ్చిమ ప్రాంతం లో కొన‌సాగుతున్న ఆర్ధిక అభివృద్ధి కార్య‌క్ర‌మాల‌ తో పోటీ ప‌డే శ‌క్తి బిహార్‌ కు, తూర్పు భార‌త‌దేశానికి ఉంది.
అంతే కాదు దేశ ప‌శ్చిమ ప్రాంతాన్ని మించిపోగలిగే సత్తా కూడా ఉంది.
బిహార్ తో క‌లుపుకొని తూర్పు భార‌త‌దేశం లో ఒక‌దాని త‌రువాత మ‌రొక‌టి గా అనేక ప్రాజెక్టుల‌ ను ఎన్ డిఎ ప్ర‌భుత్వం ప్రారంభిస్తోంది.
ఆధునిక మౌలిక సౌక‌ర్యాల క‌ల్ప‌న కోసం ఈ ప‌ని చేస్తున్నాం.
ఈ ప్రాంతం దేశ అభివృద్ధి లో కీల‌క కేంద్రం గా మారే రోజు ఎంతో దూరం లో లేదు.
సోదరులు మరియు సోదరీమణులారా,
బీహార్ తో పాటు తూర్పు భార‌త‌దేశం లో చైత‌న్యం నింప‌డానికిగాను చేప‌ట్టిన ప్రాజెక్టుల లో ఒక‌టి ప్ర‌ధాన మంత్రి ఊర్జా గంగా యోజ‌న‌.
ఈ ప‌థ‌కం ద్వారా ఉత్త‌ర ప్ర‌దేశ్‌, బిహార్‌, ఝార్ ఖండ్‌, ప‌శ్చిమ బెంగాల్‌, ఒడిశా ల‌ను గొట్టపు మార్గాల ద్వారా సంధానించ‌డం జ‌రుగుతోంది.
ఈ ప‌థ‌కం లోని మొద‌టి ద‌శ‌ లో నిర్మిస్తున్న జ‌గ‌దీశ్ పుర్‌- హల్ దియా గొట్టపు మార్గం లోని ప‌ట్ నా- ఫూల్ పుర్ విభాగాన్ని కొద్ది సేప‌టి క్రిత‌మే ప్ర‌జ‌ల‌ కు అంకితం చేయడం జ‌రిగింది.
మీకు గుర్తుండే వుంటుంది..
మూడు సంవ‌త్స‌రాల క్రితం 2015 జులై నెల‌ లో ఇదే ప్రాజెక్టు కోసం పట్ నా లో శంకుస్థాపన చేయ‌డం జ‌రిగింది.
గ్యాస్ గొట్టపుమార్గాల సేవ‌ల‌ ను విస్త‌రించ‌డం లో భాగం గా హల్ దియా- దుర్గాపుర్ ఎల్ పి జి గొట్టపుమార్గాన్ని ముజ‌ఫ‌ర్ పుర్ మ‌రియు పట్ నా ల‌కు విస్త‌రించ‌డం జ‌రుగుతోంది.
దీనికోసం ఈ రోజు న పునాది రాయి ని వేయ‌డం జ‌రిగింది.
సోదరులు మరియు సోదరీమణులారా,
ఈ ప్రాజెక్టు ద్వారా మూడు ప్ర‌యోజ‌నాలు ఉన్నాయి.
బరౌనీ ద‌గ్గ‌ర ప్రారంభ‌ం అవుతున్న ఎరువుల త‌యారీ క‌ర్మాగారాని కి గ్యాస్ ను స‌ర‌ఫ‌రా చేయ‌డం జ‌రుగుతుంది.
రెండోది గొట్టపుమార్గాల ద్వారా పట్ నా ప్ర‌జ‌ల‌ కు గ్యాస్ ను స‌ర‌ఫ‌రా చేయ‌డం జ‌రుగుతుంది.
వాహనాలు పెట్రోల్‌, డీజల్ లకు బ‌దులు గా సిఎన్ జి ద్వారా న‌డుస్తాయి.
పట్ నా లో సిటీ గ్యాస్ పంపిణీ ప్లాంటు ను ప్రారంభించ‌డమైంది.
దీని ద్వారా పట్ నా లోని వేల కుటుంబాల‌ కు పైప్ డ్ గ్యాసు ను స‌ర‌ఫ‌రా చేయ‌డం జ‌రుగుతుంది.
ఇక మూడో ప్ర‌యోజ‌నం ఇక్క‌డి ప‌రిశ్ర‌మ‌ల‌ కు త‌గినంత గ్యాసు అందితే త‌ద్వారా గ్యాస్ ఆధారిత ఆర్ధిక వ్య‌వ‌స్థ ప్ర‌త్యేకం గా అభివృద్ధి చెందుతుంది.
దీని వ‌ల్ల ఇక్క‌డి యువ‌తీయువకుల కు ఉపాధి అవ‌కాశాలు లభిస్తాయి.
ఒక ర‌కం గా చెప్పాలంటే ఊర్జా గంగా ప్రాజెక్టు మ‌ధ్య‌త‌ర‌గ‌తి ప్ర‌జ‌ల జీవితాలలో పెద్ద మార్పు ను తీసుకువస్తుంది.
సిఎన్ జి విస్త‌ర‌ణ కార‌ణం గా కార్ల య‌జ‌మానులు ల‌బ్ధి ని పొందుతారు.
వారు పెట్రోల్‌, డీజల్ ల కోసం చాలా త‌క్కువ ఖ‌ర్చు చేస్తే స‌రిపోతుంది.
దీనికి తోడు సిఎన్ జి ఉప‌యోగం వ‌ల్ల ప‌ర్యావ‌ర‌ణానికి మేలు జ‌రుగుతుంది.
మిత్రులారా,
బిహార్ భూమి పుత్రుడు, మొద‌టి ముఖ్య‌మంత్రి డాక్ట‌ర్ శ్రీ కృష్ణ సింహ్ గారి స్మృతి కి మ‌నం అందిస్తున్న ఘ‌న నివాళి యే ఈ బరౌనీ ఎరువుల క‌ర్మాగారం.
దీనిని ఇక్క‌డ ఏర్పాటు చేయాల‌ని ఆయ‌న అనేక ప్ర‌య‌త్నాలు చేశారు.
కానీ కాలం దాటిపోయిన సాంకేతిక కార‌ణం గా దీని ని మూసివేయవలసి వ‌చ్చింది.
ఇప్పుడు గ్యాస్ స‌ర‌ఫ‌రా లో మనం సఫలం కావడంతో, మనం దీనిని గ్యాస్ ఆధారిత క‌ర్మాగారం గా మార్చుకొంటున్నాం.
సోదరులు మరియు సోదరీమణులారా,
బరౌనీ తో పాటు గోర‌ఖ్ పుర్‌, సింద్ రీ, ఒడిశా లోని తాల్ చేర్ ద‌గ్గ‌ర ఉన్న ఇటువంటి క‌ర్మాగారాల‌ ను పునరుద్ధ‌రించే ప‌ని వేగం గా సాగుతోంది.
ప్ర‌ధాన మంత్రి ఊర్జా యోజ‌న కార‌ణంగానే ఇదంతా సాధ్య‌మ‌వుతోంది.
మిత్రులారా,
ఎరువుల క‌ర్మాగారాలనేవి రైతుల‌ కు కావల‌సిన ఎరువుల‌ను అందించ‌డ‌మే కాకుండా యువ‌త‌ కు ఉపాధి అవ‌కాశాల‌ ను అందిస్తాయి.
ఈ సారి బ‌డ్జెటు లో రైతుల కోసం మా ప్ర‌భుత్వం చరిత్రాత్మ‌క ప్ర‌క‌ట‌న చేయ‌డం జ‌రిగింది.
ప్ర‌ధాన మంత్రి కిసాన్ స‌మ్మాన్ యోజ‌న లో భాగం గా తదుపరి పది సంవత్సరాల లో 7.5 ల‌క్ష‌ల కోట్ల రూపాయ‌ల‌ ను నేరు గా రైతుల అకౌంట్ లలో జ‌మ చేయ‌డం జ‌రుగుతోంది.
ఇది బిహార్ లోని రైతుల‌ కు కూడా ల‌బ్ధి ని చేకూర్చనుంది.
ఇంత భారీ స్థాయి లో డ‌బ్బులు గ్రామీణ ఆర్ధిక వ్య‌వ‌స్థ‌ లోకి చేరడం..
అది కూడా మ‌ధ్య‌వ‌ర్తుల ప్ర‌మేయం లేకుండా..
చూసిన‌ప్పుడు భ‌విష్య‌త్తు ను ఊహించండి.
ఈ ప‌ని గ్రామీణ ప్రాంతాల అభివృద్ధి కి భారీ గా తోడ్పడగలదు.
సోదరులు మరియు సోదరీమణులారా,
ఒక ప్రాంతం లో ప‌రిశ్ర‌మ ను స్థాపిస్తే ఆ ప్రాంతం లో ఉద్యోగ అవ‌కాశాలు ల‌భించే వాతావ‌ర‌ణం ఏర్ప‌డుతుంది.
ఈ ప‌ని బిహార్ తో పాటు మొత్తం తూర్పు భార‌త‌దేశాని కి ప్రయోజనాన్ని చేకూరుస్తుంది.
అలాగే బరౌనీ లోని రిఫైన‌రీ విస్త‌ర‌ణ కార‌ణం గా ముడి చ‌మురు ను శుద్ధి చేసే సామ‌ర్థ్యం పెరుగుతుంది.
దీని వల్ల బిహార్ తోపాటు నేపాల్ లో కూడా పెట్రోలియమ్ ఉత్ప‌త్తులు చాలా సులువు గా ల‌భ్య‌మ‌వుతాయి.
మిత్రులారా,
మా ప్ర‌భుత్వం అనుసంధానం పై దృష్టి ని కేంద్రీక‌రించింది.
ఈ రోజున రాంచీ- పట్ నా ఎక్స్ ప్రెస్ ను ఇక్క‌డి నుండే ప్రారంభించ‌డం జ‌రిగింది.
అంతే కాదు బరౌనీ- కుమేద్ పుర్‌, ముజ‌ఫ‌ర్ పుర్- రక్సౌల్‌, ఫ‌తుహా- ఇస్లాం పుర్, బిహార్ శరీఫ్‌- ద‌నియావాన్ రైలు మార్గాల విద్యుదీక‌ర‌ణ‌ ను పూర్తి చేయ‌డం జ‌రిగింది.
మిత్రులారా,
రైల్వేల‌ తో పాటు న‌గ‌రాలలో వ‌స్తు ర‌వాణా వ్య‌వ‌స్థ‌ల‌ ను అభివృద్ధి చేయ‌డం జ‌రుగుతోంది.
పట్ నా ప్ర‌జ‌ల‌ కు నా అభినంద‌న‌లు తెలియ‌జేసుకుంటున్నాను.
పట్ నా ప్ర‌జ‌ల‌ కు త్వ‌ర‌లోనే మెట్రో రైలు సౌక‌ర్యం ల‌భించనుంది.
13,000 కోట్ల రూపాయల విలువైన ఈ ప్రాజెక్టు ను వ‌ర్త‌మాన అవ‌స‌రాల‌నే కాక భ‌విష్య‌త్తు ను దృష్టి లో పెట్టుకొనిఅభివృద్ధి చేయ‌డం జ‌రుగుతోంది.
మెట్రో రైలు ప్రాజెక్టుల‌ ను చాలా వేగం గా అభివృద్ధి చేయ‌డం జ‌రుగుతోంది.
వీటివ‌ల్ల పట్ నా న‌గ‌రం లో కార్య‌క‌లాపాలు వేగ‌వంత‌ం అవుతాయి.
న‌గ‌ర రూపురేఖ‌ లు మారుతాయి.
పట్ నా లో న‌దీ తీరాన్ని అభివృద్ధి చేస్తే అది పట్ నా ప్ర‌జ‌ల‌ తో పాటు ఇక్క‌డ‌ కు వ‌చ్చే ప‌ర్యట‌కుల కు విభిన్న‌మైన అనుభ‌వాన్ని అందిస్తుంది.
మిత్రులారా,
ఎన్ డి ఏ ప్ర‌భుత్వ ప‌థ‌కాల దార్శ‌నిక‌త, మ‌న అభివృద్ధి ప్ర‌యాణం ఒక‌దాని తో మ‌రొక‌టి స‌మాంత‌రం గా ముందుకు సాగుతున్నాయి.
మొద‌టి ట్రాక్ అనేది ప్రాథమిక సౌక‌ర్యాల‌ కు ప‌థ‌కాల‌ కు సంబంధించిన‌ది.
దీని ద్వారా పారిశ్రామిక అభివృద్ధి ని మ‌రియు ఆధునిక సౌక‌ర్యాల‌ ను ప్ర‌జ‌ల‌కు అందించ‌డం జ‌రుగుతుంది.
ఇక రెండో ట్రాక్ అనేది బ‌డుగు బ‌ల‌హీన వ‌ర్గాల‌ కు సంబంధించిన‌ది.
గ‌త 70 సంవ‌త్స‌రాలు గా వీరు ప్రాథమిక సౌక‌ర్యాల‌కు కూడా నోచుకోకుండా జీవ‌న పోరాటం చేస్తున్నారు.
వీరి కోసం మా ప్ర‌భుత్వం అనేక ప‌థ‌కాల‌ ను అమ‌లు చేసింది.
ప‌క్కా గృహాల నిర్మాణం, వారి వంట గ‌దుల ను పొగ‌ కు తావు లేకుండా చేయ‌డం, గ్యాస్ క‌నెక్ష‌న్‌ ను, విద్యుత్తు క‌నెక్ష‌న్ ను అందించ‌డం, మ‌రుగుదొడ్ల ను నిర్మించడం, చికిత్స సౌక‌ర్యాల‌ ను ఏర్పాటు చేయ‌డం, వారి వైద్య ఖ‌ర్చుల‌ ను త‌గ్గించ‌డం, బాలిక‌ల‌ కు విద్య మొద‌లైన అంశాలలో ఈ ప‌థ‌కాలు కొన‌సాగుతున్నాయి.
ఈ రెండు ట్రాకుల మీద న్యూ ఇండియా ముందుకు సాగుతోంది.
పేద‌ల‌ కు గృహ నిర్మాణ‌మ‌నే కేంద్ర ప్ర‌భుత్వ ప‌థ‌కం లో భాగం గా బిహార్‌ లో పేద ప్ర‌జ‌ల‌ కోసం 18 ల‌క్ష‌ల ఇళ్ల ను నిర్మించి ఇవ్వ‌డం జ‌రిగింది.
వీటి లో 50,000కు పైగా ఇక్కడి బెగూస‌రాయ్ లో నిర్మించ‌డం జ‌రిగింది.
అలాగే, ఎఎంఆర్ ఐటి మిశన్ లో భాగం గా బిహార్ లోని ఆరా, హాజీపుర్‌, భాగ‌ల్ పుర్‌, ముంగెర్‌, సీవాన్ తదితర 27 న‌గ‌రాల లో ఆధునిక సౌక‌ర్యాల‌ ను క‌ల్పించ‌డం జ‌రిగింది.
పట్ నాతో పాటు బిహార్ లోని ప‌లు న‌గ‌రాల‌ కు సంబంధించిన 22 ప్రాజెక్టు ల కోసం ఈ రోజు న పునాది రాళ్ల‌ ను వేయ‌డం జ‌రిగింది.
అలాగే క‌ర్మాలీచ‌క్, బాఢ్, సుల్తాన్ గంజ్, నవ్ గాఛియా ప్రాంతాల లో నిర్మిస్తున్న మురుగునీటి పారుద‌ల నెట్ వ‌ర్కులు, నీటి శుద్ధి ప్లాంటు లు సిద్ధం కాగానే న‌మామీ గంగే మిశన్ బ‌లోపేతమవుతుంది.
త‌ద్వారా మ‌న న‌గ‌రాలు ప‌రిశుభ్రం గా ఉండ‌డ‌మే కాకుండా, ల‌భించే నీరు కూడా శుభ్రం గా ఉంటుంది.
సోదరులు మరియు సోదరీమణులారా,
గ్యాస్ ఆధారిత ఆర్ధిక వ్య‌వ‌స్థ, సంధానం, ఆక‌ర్ష‌ణీయ న‌గ‌రాలు, గంగాన‌ది సంరక్షణ వంటి కార్య‌క్ర‌మాల‌ తో పాటు పేద ప్ర‌జ‌ల, మ‌ధ్య‌త‌ర‌గ‌తి ప్ర‌జ‌ల ఆరోగ్యం పైన ఎన్ డిఎ ప్ర‌భుత్వం శ్రద్ధ వహిస్తోంది.
బిహార్ లో ఆరోగ్య సంరక్షణ సేవ‌ల‌ కు సంబంధించి ఈ రోజు ను చరిత్రాత్మ‌కమైనటువంటి రోజు గా ప‌రిగ‌ణించ‌వ‌చ్చు.
ఛప్ రా, పూర్ణియా ల‌ లో నూత‌నం గా వైద్య క‌ళాశాల‌ లు అందుబాటు లోకి రానున్నాయి.
అదే స‌మ‌యంలో భాగ‌ల్ పుర్‌, గ‌య ల‌ లో వైద్య క‌ళాశాల‌ల ను ఆధునికీక‌రించ‌డం జ‌రుగుతోంది.
పట్ నా ఎఐఐఎంఎస్ తో పాటు బిహార్ లో మ‌రో ఎఐఐఎంఎస్ కు సంబంధించిన ప‌నులు కొన‌సాగుతున్నాయి.
ఈ సౌకర్యాల‌న్నీ అందుబాటు లోకి వ‌చ్చిన త‌రువాత బిహార్ ప్ర‌జ‌లు క‌ఠిన రోగాల చికిత్స కోసం బయట‌ కు వెళ్లవలసిన అవ‌స‌రం ఉండ‌దు.
సోదరులు మరియు సోదరీమణులారా,
ఇంటి అవ‌స‌రాల వ‌ల్లా, పిల్ల‌ల విద్య‌కు ఖ‌ర్చు చేయాల్సి రావ‌డం వ‌ల్లా త‌మ రోగాల‌ కు చికిత్స చేయించుకోలేక ఇబ్బంది ప‌డుతున్న పేద ప్ర‌జ‌ల‌ ను చూస్తే చాలా బాధాక‌రం గా ఉంటుంది.
ఆర్ధిక స‌మ‌స్య‌ ల కార‌ణం గా వారి ఆరోగ్య ప‌రిస్థితి క్షీణిస్తుంది.
ఈ ఆవేద‌న‌ ను నుండి దేశం లోని ప్ర‌తి పేద‌వాడి ని బయట‌కు తీసుకు రావాల‌నే సంక‌ల్పం తో ఎన్ డిఎ ప్ర‌భుత్వం ప్ర‌వేశ‌పెట్టిన ప‌థ‌క‌మే ప్ర‌ధాన మంత్రి స్వ‌ాస్థ్య యోజ‌న‌- ఆయుష్మాన్ భార‌త్‌.
ఈ దేశం లోని 50 కోట్ల మంది పేద ప్ర‌జ‌ల‌ కు ఈ ప‌థ‌కం ఒక ఆశాకిర‌ణం గా అవ‌త‌రించింది.
వీరి లో 5 కోట్ల మంది ప్ర‌జ‌లు బిహార్ కు చెందిన‌ వారే.
ఈ ప‌థ‌కం ప్ర‌వేశ‌పెట్టి 150 రోజులు కూడా కాలేదు.
ఇంత స్వ‌ల్ప వ్య‌వ‌ధి లో 12 ల‌క్ష‌ల మంది పేద ప్ర‌జ‌లు దీని ద్వారా ల‌బ్ధి ని పొందారు.
వారి కి ఉచితం గా చికిత్సల ను అందించ‌డం జ‌రిగింది.
ఆర్ధిక ప‌రిస్థితి ని దృష్టి లో పెట్టుకొని ఈ మ‌ధ్య‌నే జ‌న‌ర‌ల్ కేట‌గిరీ లో పేద ప్ర‌జ‌ల‌ కు ప‌ది శాతం రిజ‌ర్వేశన్ ను కల్పించ‌డం జ‌రిగింది.
ఇత‌ర కేట‌గిరీల‌లోని ప్ర‌జ‌ల రిజ‌ర్వేశన్ కు ఇబ్బంది క‌ల‌గ‌కుండా ఈ ప‌ని చేయ‌డం జ‌రిగింది.
మిత్రులారా,
నాలుగున్న‌ర సంవ‌త్స‌రాల క్రితం మీరు బ‌ల‌మైన ప్ర‌భుత్వాన్ని ఎన్నుకోవ‌డం వ‌ల్ల‌నే అభివృద్దికి సంబంధించిన ప‌నుల‌ ను పూర్తి చేయ‌డం సాధ్య‌మ‌వుతోంది.
బ‌ల‌మైన ప్రభుత్వం కార‌ణం గానే స‌రైన నిర్ణ‌యాల‌ను వేగ‌వంతం గా తీసుకోవ‌డం జ‌రుగుతోంది.
అంతే కాదు వాటి ని అమ‌లు చేయ‌డం జరుగుతోంది.
కాబ‌ట్టి మేం ప్రారంభించిన ఈ అభివృద్ధి ప‌థ‌కాల‌న్నీ నూత‌న బిహార్ కు స‌రికొత్త అస్తిత్వాన్ని ఇస్తాయ‌ని నేను భావిస్తున్నాను.
శుభాభినంద‌న‌లు తెలియ‌జేసుకుంటున్నాను.
త‌ద్వారా యువ‌త‌ కు ఉద్యోగాలు వ‌స్తాయ‌ని రైతుల‌ కు సాధికారిత క‌లుగుతుంద‌ని, పట్ నా కు నూత‌న అస్తిత్వం వ‌స్తుంద‌ని ఆరోగ్య బిహార్ సాధించాల‌నే క‌ల నెర‌వేరుతుంద‌ని భావిస్తున్నాను.
మీ అంద‌రి కి నా శుభాకాంక్ష‌లు తెలియ‌జేసుకుంటూ ముగిస్తున్నాను.
శ్రీ నీతీశ్ గారి కి, ఆయ‌న బృందాని కి నా అభినంద‌న‌లు.
నా తో పాటు బిగ్గరగా నిన‌దించండి..
భార‌త్ మాతా కి జయ్
భార‌త్ మాతా కి జయ్
భార‌త్ మాతా కి జయ్
భార‌త్ మాతా కి జయ్
మీకు అందరి కి ధన్యవాదాలు.
*****
