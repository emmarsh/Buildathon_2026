ఇక్క‌డ‌ కు విచ్చేసిన నా మిత్రులారా,
మీరేమో ప్ర‌యోగ‌శాల‌ల్లో జీవితాన్ని గ‌డిపేస్తూ ఉంటారు.
మ‌రి మొద‌ట్లో ఓ ప్ర‌యోగాత్మ‌క ప‌థ‌కాన్ని చేప‌ట్టేట‌టువంటి సంప్ర‌దాయం మీది.
ప్ర‌యోగాత్మ‌క ప‌థ‌కాన్ని చేపట్టిన తరువాత తొలుత ఆచ‌ర‌ణాత్మ‌కం గా తీర్చిదిద్దడం జరుగుతుంది.
ఇక ఇప్పుడిప్పుడే ఒక ప్ర‌యోగాత్మ‌క ప‌థ‌కం సంపూర్ణ‌ం అయింది.
ఇప్పుడు దీని ని వాస్త‌వ రూపం లోకి తీసుకురావాల్సివుంది.
ఇదివ‌ర‌కంటే ఇది ఒక అభ్యాసం గా ఉండింది.
అయితే వాస్త‌వం ఇదుగో వీరు, నిజానికి ఈ నాటి పుర‌స్కార విజేత‌ ల గౌర‌వార్థం సభికులు అందరూ లేచి నిల‌బ‌డి క‌ర‌తాళ ధ్వ‌నులు చేయాల్సిందే.
మేమంతా లేచి నిల‌బ‌డి చ‌ప్ప‌ట్లు చ‌రుస్తాము.
అంటే, మొద‌టిది అభ్యాసం, మ‌రి ఇది యథార్థం.
జాతీయ విజ్ఞాన శాస్త్ర దినోత్సవం అయిన‌టువంటి ఈ రోజు న నేను మీ అంద‌రి మ‌ధ్య కు వ‌చ్చే అవ‌కాశాన్ని ద‌క్కించుకొన్నాను.
మీరందరూ ఎంతో చక్కగా ఎరుగుదురు..
ఈ రోజు ను మహా వైజ్ఞానికుడు, నోబెల్ గ్ర‌హీత స‌ర్ సి.వి.
రమ‌న్ ద్వారా రమ‌న్ ఇఫెక్ట్ యొక్క ఆవిష్కారపు స్మృతి లో ‘జాతీయ సైన్స్ డే’ను జరుపుకొంటాము అని.
ఈయన యొక్క కార్య సిద్ధే దేశాని కి విజ్ఞాన శాస్త్ర రంగం లో ప్రప్రథమ నోబెల్ ను అందించింది.
డాక్ట‌ర్ రమ‌న్ కు శ్ర‌ద్ధాంజ‌లి ని ఘ‌టించడం తో పాటు జాతీయ విజ్ఞాన శాస్త్ర దినోత్స‌వం నాడు మీకు మరియు యావత్తు విజ్ఞాన శాస్త్ర జగతి లోని ప్రతి ఒక్క విద్యార్థి కి నేను అనేకానేక శుభాకాంక్ష‌ల ను తెలియ జేస్తున్నాను.
ప‌రిశోధ‌న‌, ఇంకా అభివృద్ధి ల ప‌రం గా మీరు చేసే కృషి అంతా కూడాను స‌ఫ‌లం కావాల‌ని, మ‌రి దీని యొక్క లాభాల ను దేశ ప్ర‌జ‌లు అందుకోవాల‌ని నేను కోరుకొంటున్నాను.
ఈ రోజు న శాంతి స్వ‌రూప్ భ‌ట్‌నాగ‌ర్ పుర‌స్కారాన్ని అందుకొన్న‌టువంటి విజేత‌ల కు మ‌రియు వారి కుటుంబ స‌భ్యుల కు నేను అభినంద‌న‌లు తెలియజేస్తున్నాను.
మీ కార్య సాఫ‌ల్యం ప‌ట్ల మేమే కాక యావ‌త్తు భార‌త‌దేశం కూడా గ‌ర్విస్తోంది.
ప్రత్యేకించి ఆయా కుటుంబాల కు నా అభినంద‌న‌ల‌ ను తెలియ జేస్తున్నాను.
వారు వారి యొక్క జీవితాల‌ ను ప్ర‌గయోగ‌శాల‌ ల్లో గ‌డుపుతూ ఉంటారు.
ఈ కార‌ణం గా వారి యొక్క కుటుంబ స‌భ్యులు గ‌రిష్ఠ త్యాగం చేస్తున్న‌ట్లే.
మీ యొక్క కృషి వ‌ల్ల దేశ‌ం మ‌రియు స‌మాజ‌ం స‌దా ప్ర‌యోజ‌నాన్ని పొందుతూ ఉన్నాయి.
అటువంటి ప్ర‌య‌త్నాల తాలూకు ఫ‌లాల‌ ను రాబోయే త‌రాలు కూడా అందుకొంటాయి.
జయ్ జ‌వాన్‌, జయ్ కిసాన్, మ‌రి అలాగే జయ్ విజ్ఞాన్, జయ్ అనుసంధాన్ అనేది ‘న్యూ ఇండియా’ యొక్క మార్గం గా ఉంటుంది.
దీని కోసం ఈ త‌ర‌హా పుర‌స్కారాలు మ‌రియు జాతీయ విజ్ఞాన శాస్త్ర దినోత్సవం వంటి కార్య‌క్ర‌మాల కు ఎంతో ప్రాముఖ్యం ఉంది.
మిత్రులారా,
ఈ సంవ‌త్స‌రం యొక్క ఇతివృత్తం ఎంతో స‌ముచితం గా ఉంది.
విజ్ఞాన శాస్త్రాని కి ప్ర‌జ‌ల అవ‌స‌రాల‌ తో లంకె పెట్టే ఆలోచ‌న ను చేయవలసిందిగా నేను కూడా నొక్కి వ‌క్కాణిస్తాను.
ఈ దిశ గా మా ప్ర‌భుత్వం త‌న యొక్క ప‌థ‌కాల ద్వారా, కార్య‌క్ర‌మాల ద్వారా ఎంతో కొంత ప్ర‌య‌త్నాన్ని చేస్తోంది.
మిత్రులారా,
మ‌న‌కు జ‌నాభా, వ‌యో వ‌ర్గాలు, ఇంకా డిమాండ్..
వీటి తాలూకు అనుకూలాంశాలు ఉన్నాయి.
ప్ర‌స్తుతం భార‌త‌దేశం ప్ర‌పంచం లో అత్యంత వేగ‌వంతం గా వ‌ర్ధిల్లుతున్న ఆర్థిక వ్య‌వ‌స్థ గా రూపొందింది.
మ‌న యువ‌త యొక్క ఆకాంక్ష‌లు మ‌నకు ఉన్న‌టువంటి మ‌హా శ‌క్తి గా భావించ‌వ‌చ్చును.
మ‌రి అటువంట‌ప్పుడు మ‌నం విజ్ఞాన శాస్త్రం, ఇంకా సాంకేతిక విజ్ఞానం లేదా నూత‌న ఆవిష్క‌ర‌ణ‌ ల‌ను ప్ర‌జ‌ల తో ముడిపెట్టి అవి స‌మాజం యొక్క అవ‌స‌రాల కు, సమాజం యొక్క ఆకాంక్ష‌ల కు అనుగుణం గా ఉండేట‌ట్లు చూసుకోవాలి.
ఈ సంవ‌త్స‌రం లో జాలంధ‌ర్ లో ఇండియ‌న్ సైన్స్ కాంగ్రెస్ జ‌రిగిన సంద‌ర్భం గా విజ్ఞాన శాస్త్రాన్ని స‌మాజం యొక్క ఆవ‌శ్య‌క‌త‌ల తో ముడిపెట్ట‌డం జ‌రుగుతోంద‌ని, మ‌రి ఇది భార‌త‌దేశం యొక్క వాస్త‌వ‌మైన బ‌ల‌మ‌ని నేను స్ప‌ష్టం చేశాను.
మీరంద‌రూ విజ్ఞాన శాస్త్రం, ప‌ర‌మాణు శ‌క్తి, అంత‌రిక్ష విజ్ఞానం, ఇంకా ర‌క్ష‌ణ ల‌కు సంబంధించిన మీ మీ నైపుణ్యాల‌ ను మెరుగు ప‌ర‌చుకోవ‌డాన్ని కొన‌సాగిస్తార‌ని నాకు పూర్తి విశ్వాసం ఉంది.
మిత్రులారా,
మ‌న దేశ ప్ర‌జ‌లు ఇప్పుడు ఉత్త‌మ‌మైన దాని క‌న్నా త‌క్కువ‌ది ఏదీ కోరుకోరు.
మ‌న ప్ర‌మాణాలు గొప్ప స్థాయిల కు పెంచ‌బ‌డ్డాయి.
మ‌న సంస్థ‌ల ఆలోచ‌న‌లు కాలం చెల్లిన‌వయితే గ‌నుక‌ అప్పుడు మ‌నం ఆకాంక్ష‌ల‌ ను నెర‌వేర్చుకోవ‌డాని కి విజ్ఞాన శాస్త్రాల‌ తో సంబంధం క‌లిగి వున్నటువంటి మ‌న సంస్థ‌లు భావి అవ‌స‌రాల‌ కు అనుగుణం గా త‌మ‌ను తాము మ‌ల‌చుకోవలసివుంటుంది.
మ‌న యొక్క సిస‌లైన బ‌లాన్ని నిలుపుకొంటూ మ‌నం స‌మాజం లో మ‌రియు ఆర్థిక వ్య‌వ‌స్థ లో రూపుదాల్చే అవ‌స‌రాల‌ కు త‌గ్గ‌ట్లు గా మ‌న‌ను మనం ఆవిష్క‌రించుకోవలసివుంటుంది.
ఈ విష‌యం లో ఒక స‌మ‌గ్ర‌మైన ప్ర‌ణాళిక ను సిద్ధం చేసి ముందుకు పోవలసిందని నా యొక్క ప్ర‌ధాన విజ్ఞాన శాస్త్ర స‌ల‌హాదారు కు నేను విజ్ఞ‌ప్తి చేశాను.
మీ అంద‌రి త‌ర‌ఫున స‌మాన ప్రాతినిధ్యం సైతం ఎంతో ముఖ్య‌మైందే.
మిత్రులారా,
ప‌రిమిత‌మైన వ‌న‌రులు ఉన్న‌ప్ప‌టికి కూడాను, ఒక బ‌ల‌మైన ఇచ్ఛాశక్తి ద్వారా గొప్ప ఫ‌లితాల‌ ను మ‌నం ఎలా సాధించ‌గ‌లం అనే దానికి మ‌న రోద‌సి కార్య‌క్ర‌మం ఒక ఉదాహ‌ర‌ణ గా నిలచింది.
అది చంద్ర‌యాన్ కావ‌చ్చు, అంగార‌క గ్ర‌హ యాత్ర కావ‌చ్చు, లేదా ఉపగ్ర‌హాల ప్ర‌యోగాని కి సంబంధించిన కార్య సాఫ‌ల్యాలు కావ‌చ్చు..
మ‌న శాస్త్రవేత్త‌ల నైపుణ్యాల తో ప్ర‌పంచం స్త‌బ్ధ‌త కు లోనైంది.
మ‌న ప్ర‌థ‌మ ప్ర‌య‌త్నం లో మ‌నం మంగ‌ళ్ యాన్ ను అంగార‌క క‌క్ష్య లోకి పంప‌డం లో కృత‌కృత్యులం అయ్యాం.
ఈ ప‌ని చేసిన మొట్ట‌మొద‌టి ఆసియా దేశం భార‌త‌దేశ‌మే.
ఇంత‌వ‌ర‌కు మ‌నం సాధించింది ఏదైన‌ప్ప‌టికీ, 2022 సంవ‌త్సరం క‌ల్లా దేశ సొంత గ‌గ‌న్‌యాన్ కార్య‌క్ర‌మం మ‌న దేశ పుత్రుల‌ ను, మ‌రియు పుత్రిక‌ల‌ ను అంత‌రిక్షం లోకి పంపించి అక్క‌డ మువ్వ‌న్నెల ప‌తాకం రెప‌రెప లాడేట‌ట్లు చేయ‌డం లో స‌ఫ‌లం కాగలద‌న్న న‌మ్మ‌కం నాకు ఉంది.
మిత్రులారా,
మీరంద‌రూ మాన‌వాళి శ్రేయం కోసం స‌దా మీ యొక్క తోడ్పాటు ను అందిస్తూ వ‌స్తున్నారు.
మీరు ఒక అభినంద‌నీయ‌మైన‌టువంటి క‌ర్త‌వ్యాన్ని పూర్తి చేసిన రంగాల లో ఔష‌ధ రంగం కూడా ఒక‌ రంగం గా ఉంది.
ఇది సామాన్య మాన‌వుడి జీవితాన్ని స‌ర‌ళ‌త‌రం చేయ‌డం లో ఒక కీల‌క పాత్ర‌ ను పోషిస్తోంది.
ప్ర‌స్తుతం ఔష‌ధ రంగం విష‌యాని కి వ‌స్తే ప్ర‌పంచం లో కెల్లా అత్యంత వేగం గా వ‌ర్ధిల్లుతున్న‌టువంటి విపణులలో మూడో విప‌ణి గా, అత్యంత పెద్ద‌దైన విపణులలో ఆరో విప‌ణి గా భార‌త‌దేశం ఉంది.
ఈ రోజు న భార‌తీయ మందుల ను 200కు పైగా దేశాల‌ కు ఎగుమ‌తి చేయ‌డం జ‌రుగుతోంది.
కౌన్సిల్ ఆఫ్ సైంటిఫిక్ అండ్ ఇండ‌స్ట్రియ‌ల్ రిసర్చ్ ల్యాబ్స్- అదే సిఎస్ఐఆర్ ప్ర‌యోగ శాల‌ల యొక్క సాంకేతిక విజ్ఞాన సంబంధ శ‌క్తుల కార‌ణం గా మ‌న ఔష‌ధ రంగం యొక్క అభివృద్ధి సాధ్య‌ప‌డింది.
ప్ర‌పంచం లో ఖ‌రీదైన‌, అధిక నాణ్య‌త క‌లిగిన మందులు ఇవాళ దేశం లో అతి త‌క్కువ ధ‌ర‌ల‌ కు అందుబాటు లో ఉన్నాయంటే, అందుకు సిఎస్ఐఆర్ ప్ర‌యోగ‌శాల‌ ల‌కు కూడా ఖ్యాతి ద‌క్కింద‌న్న‌ది య‌థార్థం.
భార‌త‌దేశం లోని అడ‌వులు ఓష‌ధీ మొక్క‌ల ఖ‌జానా గా ఉండ‌టం, వాటి నుండి మందుల‌ ను త‌యారు చేసే విజ్ఞానం అందుబాటు లో ఉండ‌టం..
వీటిని బ‌ట్టి చూస్తే సిఎస్ఐఆర్ యొక్క ఇతోధిక విస్త‌ర‌ణ‌, మ‌రియు వృద్ధి త‌థ్యం.
మ‌న ఔష‌ధ రంగం మ‌రియు బ‌యోటెక్ రంగాల ను ఉద్దీపింప చేసుకొనే స‌మ‌యం ఆస‌న్నం అయింద‌ని నేను విశ్వ‌సిస్తున్నాను.
ఈ కార‌ణం గా మ‌నం నూత‌న ఆవిష్క‌ర‌ణ‌ల కు జెనెరిక్స్ మ‌రియు బ‌యో సిమిల‌ర్ ల నుండి సాగించిన విజ‌యాల‌ తో ముడిపెట్ట‌వ‌ల‌సిన అవ‌స‌రం ఉంది.
మిత్రులారా,
సిఎస్ఐఆర్ యొక్క మ‌రొక ప్ర‌యాస అయిన‌టువంటి అరోమా మిశ‌న్ కూడా అభినంద‌నీయ‌మైందే.
ఇది త‌న యొక్క ప‌రిధి ని జ‌మ్ము & క‌శ్మీర్‌, ఈశాన్య ప్రాంతాలు, ఇంకా ఛ‌త్తీస్‌గ‌ఢ్ ల‌లో ఆదివాసీ ప్రాంతాల కు విస్త‌రించుకొంటోంది.
గ‌డ‌చిన 18 నెల‌ల్లో సుమారు 3000 హెక్టేయర్ ల భూమి ని సుగంధ భ‌రిత మొక్క‌ల సాగు కింద‌ కు తీసుకొని రావడ‌మైంద‌ని నాతో చెప్పారు.
ఈ కార్య‌సాధ‌న‌ కు గాను సిఎస్ఐఆర్‌ కు చెందిన యావ‌త్తు జ‌ట్టు ను నేను అభినందిస్తున్నాను.
సుగంధ భ‌రిత మొక్క‌ల‌ కు తోడు సిఎస్ఐఆర్ బ‌యో ఫ్యూయ‌ల్స్ ప‌రం గా కూడా ఒక ముఖ్య‌మైన పాత్ర‌ ను పోషిస్తోంది.
సిఎస్ఐఆర్ రూపొందించిన‌టువంటి ఏవియేష‌న్ బ‌యో ఫ్యూయ‌ల్ తాలూకు ప్ర‌యోగ ప‌రీక్ష‌లు కూడా విజ‌య‌వంతం గా ముగిశాయి.
మొట్ట‌మొద‌టి సారి గా 2018వ సంవ‌త్స‌రం ఆగ‌స్టు 27వ తేదీ నాడు ఇటువంటి ఒక విమానం దేహ్‌రాదూన్ నుండి ఢిల్లీ కి వినువీధి న ప‌య‌నించింది.
దీని తో భార‌త‌దేశం బ‌యో ఫ్యూయ‌ల్ తో విమానాల‌ ను న‌డిపే ప్ర‌పంచం లోని ఎంపిక చేసిన కొన్ని దేశాల క్ల‌బ్బు లో చేరింది.
ఇది ఒక్క పౌర వినియోగం కోసమే కాదు, ఈ సంవ‌త్స‌రం గ‌ణ‌తంత్ర దినోత్స‌వం నాడు మ‌న వైమానిక ద‌ళం యొక్క జెట్ కూడా బ‌యో ఫ్యూయ‌ల్ ను వినియోగించుకుంది.
మిత్రులారా,
ప్ర‌స్తుతం మ‌న‌కు ఒక కొత్త ర‌కం ఇంధ‌నం యొక్క అవ‌స‌రం ఉంది.
రానున్న రెండు ద‌శాబ్దాల లో బిగ్ డేటా, మశీన్ లర్నింగ్‌, బ్లాక్ చైన్, ఆర్టిఫిశల్ ఇంటెలిజెన్స్ ల వంటి కొత్త సాంకేతిక ప‌రిజ్ఞానం ఉప‌యోగం లోకి వ‌స్తుంది.
ఈ సాంకేతిక ప‌రిజ్ఞానం అంతా భోగట్టా పై ఆధార‌ప‌డుతుంది.
ఈ కార‌ణం గా ప్ర‌స్తుతం చెప్పేది ఏమిటంటే, స‌మాచార రాశి అనేది ప్ర‌పంచాని కి ఒక కొత్త ఇంధ‌నం అవుతుంది.
ఈ నూత‌న ఆవ‌శ్య‌క‌త ల‌ను ప‌రిగ‌ణ‌న లోకి తీసుకొని మా ప్ర‌భుత్వం నేశ‌న‌ల్ మిశ‌న్ ఆన్ ఇంటర్ డిసిప్లిన‌రీ సైబ‌ర్ ఫిజిక‌ల్ సిస్ట‌మ్ ను ప్రారంభించింది.
ఈ ప్ర‌చారోద్య‌మం పై దాదాపు 3,500 కోట్ల రూపాయ‌లు వెచ్చించ‌డం జ‌రుగుతోంది.
దీని లో భాగం గా రోబోటిక్స్, ఆర్టిఫిశ‌ల్ ఇంటెలిజెన్స్‌, డిజిట‌ల్, మేన్యుఫ్యాక్చ‌రింగ్‌, బిగ్ డేటా, ఆనాలిసిస్‌, క్వాంట‌మ్ క‌మ్యూనికేశ‌న్, ఇంకా ఇంట‌ర్ నెట్ ఆఫ్ థింగ్స్ ను రాగ‌ల అయిదు సంవ‌త్స‌రాల కాలం లో ప్రోత్స‌హించ‌డం జ‌రుగుతుంది.
ఇది ప‌రిశోధ‌న మ‌రియు అభివృద్ధి (ఆర్ & డి)కి ఉత్తేజాన్ని ఇస్తుంది.
మిత్రులారా,
భార‌త‌దేశం ఇండ‌స్ట్రీ 4.0 కు సంసిద్ధం అయ్యే విధంగా కేంద్ర ప్ర‌భుత్వం ఒక ఆర్టిఫిశల్ ఇంటెలిజెన్స్ టాస్క్ ఫోర్స్ ను కూడా ఏర్పాటు చేసింది.
ఈ నాలుగో పారిశ్రామిక విప్ల‌వం ప్రారంభ కాలం లో ప్ర‌పంచం యొక్క దిశ ను మార్చి వేయ‌గ‌లిగే నూత‌న సాంకేతిక మెల‌కువ‌ల‌ ను అభివృద్ధి చేయ‌డం లో చొర‌వ తీసుకోవాల‌ని విజ్ఞాన శాస్త్ర స‌ముదాయాని కి మ‌రియు సాంకేతిక విజ్ఞాన నిపుణుల‌ కు నేను విన్న‌పం చేస్తున్నాను.
ఇది జ‌రిగిన నాడు భార‌త‌దేశం త‌యారీ, జ్ఞానం లేదా సాంకేతిక విజ్ఞాన ఆధారిత‌మైన పరిశ్ర‌మ కు ప్ర‌పంచంలో ఒక కేంద్ర బిందువు కాగ‌లుగుతుంది.
ఆర్టిఫిశల్ ఇంటెలిజెన్స్ ను దేశం లో వ్య‌వ‌సాయం నుండి ర‌వాణా వ‌ర‌కు, మ‌రి అలాగే ఆరోగ్య సంర‌క్ష‌ణ నుండి వాతావ‌ర‌ణ అధ్య‌య‌న శాస్త్రం వ‌ర‌కు కూడా ఉప‌యోగించుకోవ‌చ్చును.
ఇది అభివృద్ధి ప‌థం లో మ‌న ల‌క్ష్యాల‌ ను సాధించ‌డం లో మ‌న‌కు స‌హాయ‌కారి కాగ‌ల శ‌క్తి ని క‌లిగి వుంది.
అభివృద్ధి చెందుతున్న సాంకేతిక ప‌రిజ్ఞానాల‌ ను ఈ రోజు న మ‌నం హద్దుల లో ప‌రిమితం చేయ‌లేము.
దీని కి ఒక కొత్త త‌ర‌హా ఆలోచ‌నల స‌ర‌ళి అవసరం.
మ‌రి అలాగే, ఈ ఆలోచ‌నల స‌ర‌ళి కి ఉత్తేజాన్ని ఇచ్చేట‌టువంటి అంత‌ర్ విభాగ ప‌రిశోధ‌న కూడా కావాలి.
దీని కి అర్థం ఇంజినీయర్లు, క‌ణ జీవ శాస్త్రవేత్త‌ ల‌తో క‌ల‌సి ప‌ని చేయ‌గ‌లిగే ఒక ప‌రిశోధ‌క వాతావ‌ర‌ణాన్ని ఏర్ప‌ర‌చాలి.
ఆ వాతావ‌ర‌ణం లో ఒక కెమిస్టు క‌ళ‌ల నుండి స్ఫూర్తి ని పొందుతాడు.
అలాగే, ఒక భౌతిక శాస్త్ర నిపుణుడు ఒక సామాజిక శాస్త్రవేత్త తో క‌ల‌సి ప‌ని చేస్తాడు.
ఈ విధం గా వేరు వేరు విభాగాల, లేదా ఉపాయాల క‌ల‌యిక త‌ప్ప‌కుండా ఆర్ & డి ఆధారితమైన నూత‌న ఆవిష్క‌ర‌ణ లో ఒక స‌రిక్రొత్త సంస్కృతి ని అభివృద్ధి చేయ‌గ‌లుగుతుంది.
ఈ సంస్కృతి ఉన్న‌త విద్య రంగం లో మా ప్ర‌భుత్వం చేస్తున్న కృషి ని కూడా మ‌రింత గా బ‌ల‌పరుస్తుంద‌న్న న‌మ్మ‌కం నాలో ఉంది.
విద్య ను అభివృద్ధి ప‌ర‌చ‌డం లో మ‌రి, ప్ర‌త్యేకించి ఉన్న‌త విద్య విష‌యం లో మా ప్ర‌భుత్వం అనేక చ‌ర్య ల‌ను చేప‌ట్టింది.
మేము ప‌రిశోధ‌న‌ ను అభివృద్ధి ని, ఇంకా నూత‌న ఆవిష్క‌ర‌ణ ను ప్రోత్స‌హిస్తున్నాం.
ఉన్న‌త విద్య సంస్థ‌ ల‌కు స్వ‌తంత్ర ప్ర‌తిప‌త్తి ని ఇవ్వ‌డం జ‌రుగుతుంది.
త‌ద్వారా విద్య యొక్క ప్ర‌మాణాన్ని మెరుగు ప‌ర‌చ‌వ‌చ్చును.
ఈ కృషి లో భాగం గా 21 విశ్వ‌విద్యాల‌యాలతో స‌హా 60 ఉన్న‌త విద్య సంస్థ ల‌కు గ్రేడ్ వారీ స్వ‌తంత్ర ప్ర‌తిప‌త్తి ని ఇవ్వ‌డ‌మైంది.
ఐఐఎమ్ ల‌కు స్వ‌తంత్ర ప్ర‌తిప‌త్తి ని ఇవ్వ‌డం లోనూ ఇదే విధ‌మైన ఉద్దేశ్యం దాగి వుంది.
ఇదే మాదిరిగా ఇన్‌స్టిట్యూట్స్ ఆఫ్‌ ఎమినెన్స్ తాలూకు ప‌ని ని కూడా మొద‌లు పెట్ట‌డమైంది.
ఈ విధ‌మైన సంస్థ ల‌కు పూర్తి స్వ‌తంత్ర ప్ర‌తిప‌త్తి ని ఇస్తున్నాము.
ఇలా చేయ‌డం వ‌ల్ల ఆయా సంస్థ‌ లు ప్ర‌పంచం లో ఉత్త‌మ సంస్థ‌ లు గా ఎదగ గలుగుతాయి.
ఇది జాతి పట్ల మా యొక్క క‌ర్త‌వ్యం కూడా ను.
దీని ద్వారా మ‌నం మ‌న యువ‌తీ యువ‌కుల‌ కు ప్రేర‌ణ ను ఇచ్చి, వారి లో విజ్ఞాన శాస్త్ర అభినివేశాన్ని ర‌గుల్కొల్ప‌వ‌చ్చును.
దీని ద్వారా వారు మ‌న భ‌విష్య‌త్తు గా మారుతారు.
రానున్న కాలం లో వారు భార‌త‌దేశ ప‌గ్గాల ను చేత‌బూని, ప్ర‌పంచాని కి ఒక దారి ని చూపిస్తారు.
మిత్రులారా,
విజ్ఞాన శాస్త్రం లేదా సాంకేతిక విజ్ఞానం యొక్క ప్ర‌భావం అది పేద‌ల మ‌రియు వంచిత వ‌ర్గాల జీవ‌నం పైన ప్ర‌స‌రించినప్పుడు సదరు ప్రభావం మ‌రీ ఎక్కువ‌ గా ఉంటుంది.
ఈ విష‌యం లో విజ్ఞాన శాస్త్రం మ‌రియు సాంకేతిక విజ్ఞానం..
ఈ రెంటిని దేశం యొక్క స‌వాళ్ళ‌ తో ముడిపెట్ట‌డం ఎంతో అవ‌స‌రం.
మ‌రి అలాగే, దేశం లోని విజ్ఞాన శాస్త్ర సంస్థ‌ల‌న్నిటి నీ ఈ ప్ర‌చార ఉద్య‌మం లో ఒక భాగం గా చేయాలి.
కాబ‌ట్టి, మ‌న ప‌రిశోధ‌న ప‌రిష్కార మార్గాల‌ ను చూప‌డం ప్ర‌ధానం గా సాగాలి.
ఆరోగ్య సంర‌క్ష‌ణ‌, త‌క్కువ ఖ‌ర్చుతో కూడిన‌టువంటి గృహ నిర్మాణం, ప‌రిశుభ్ర‌మైన శ‌క్తి, ప‌ర్యావ‌ర‌ణ‌, వ్య‌ర్థాల నిర్వ‌హ‌ణ‌, వ్య‌వ‌సాయం, ఫూడ్ ప్రాసెసింగ్‌, విద్యుత్తు ఆధారితమైనటువంటి ప‌య‌న గ‌తి, సైబ‌ర్ సెక్యూరిటీ, ఇంకా విలువ జోడింపు ల‌కు సంబంధించిన ప్ర‌శ్న‌ల‌ కు స‌మాధానాల‌ ను చూప‌వ‌ల‌సిన అవ‌స‌రం ఉంది.
విజ్ఞాన శాస్త్రం తో రాజీ ప‌డ‌టం అనేది కుద‌ర‌ని ప‌ని అని, అలాగే అది మౌలిక‌మైంద‌ని నేను న‌మ్ముతాను.
విజ్ఞాన శాస్త్రం మౌలిక‌మైందే కావ‌చ్చు కానీ, సాంకేతిక విజ్ఞానం అనేది స్థానికం గా ఉండాలి.
సాంకేతిక విజ్ఞానం స్థానిక‌త‌ ను సంత‌రించుకోవ‌డం అంటే దాని అర్థం అది భార‌తీయ ప‌రిస్థితి కి మ‌రియు అవ‌స‌రాల కు జ‌వాబుల‌ ను ఇవ్వ‌వ‌ల‌సి ఉంటుంది అని.
ఈ ఉద్య‌మం విజ‌య‌వంతం కావాలంటే మ‌నం మ‌న యొక్క అడ్డుగోడ‌ ల‌ను ఛేదించుకొని, స‌మ‌గ్ర దృక్ప‌థం తో ఆలోచించ‌వ‌ల‌సిన అవ‌స‌రం ఉందన్న మాట‌.
ఎవ‌రైనా ఒక మొక్క‌ ను నాటాలంటే, ఆ ప‌ని ని..
గుంట‌ ను త‌వ్వడాన్ని ఒక‌రికి, విత్త‌నాన్ని చ‌ల్లే ప‌ని ని మ‌రొక‌రికి, నీళ్ళు పోసే ప‌ని ని ఇంకకొక‌రికి..
ఇలాగ ఇత‌రుల‌ కు విభ‌జించి ఇవ్వ‌లేరు.
ఈ విధ‌మైన ఆలోచ‌నల స‌ర‌ళి ప‌ని చేయ‌దు.
మ‌నం ల‌క్ష్యాల‌ ను స్ప‌ష్టం గా ఉంచుకోవాలి.
అలాగైతేనే దారి మ‌న‌కు కంటి కి క‌న‌ప‌డుతుంది.
మ‌న ప్ర‌భుత్వ మ‌రియు ప్రైవేటు రంగ ప‌రిశ్ర‌మ‌లు స‌త్తా క‌లిగిన‌వి. అంతేకాదు, శ‌ర‌వేగం గా మారుతున్న‌టువంటి సాంకేతిక ప‌రిజ్ఞానం తో త‌మ‌ ను తాము ప‌రివ‌ర్త‌న చెందే స్థితి స్థాప‌క‌త‌ ను కూడా అవి క‌లిగి వున్నాయి.
అయితే, స్పర్థ లో మ‌న‌ల‌ను అగ్ర‌గామి గా నిలుపుకోవ‌డం కోసం మ‌నం కొన్ని ప్ర‌ధాన‌మైన చ‌ర్య‌ల ను చేప‌ట్టి కొత్త దిశ‌ల ను నిర్దేశించుకోవాలి.
స‌మాజం యొక్క ఈ స‌వాళ్ళ కు ప‌రిష్కారాల‌ ను క‌నుగొన‌డం కోసం ప్రైమ్ మినిస్ట‌ర్ సైన్స్, టెక్నాల‌జీ & ఇన‌వేశ‌న్ అడ్వైజ‌రీ కౌన్సిల్ కూడా గంభీరంగా పని చేస్తోంది.
మిత్రులారా,
మీ యొక్క‌ శ‌క్తి సామ‌ర్ధ్యాలు, మ‌రి నైపుణ్యాలు మ‌రియు మీ యొక్క‌ బలాల పై మాకు పూర్తి భరోసా ఉంది.
ఈ సామ‌ర్ధ్యం తో ‘న్యూ ఇండియా’ కొత్త కొత్త అంశాల‌ ను క‌నుగొన క‌లుగుతుంది.
కొత్త సాంకేతిక విజ్ఞానాల‌ ను ఆవిష్క‌రించ‌ గ‌లుగుతుంది.
మ‌రి విజ్ఞాన శాస్త్రం ద్వారా దేశం ముందుకు సాగి ప్ర‌జ‌ల ఆకాంక్ష‌ ల‌ను త‌న వెంట తీసుకు పోతుంది.
అప్పుడైతేనే విజ్ఞాన శాస్త్రం మ‌రియు సాంకేతిక విజ్ఞానం యొక్క ఫ‌లితాలు మ‌న జ‌వానుల‌ కు మ‌రియు కిసానుల‌ కు అందుతాయి.
మునుల వంటి శాస్త్రవేత్త‌ల‌ ను- ఎవ‌రైతే విజ్ఞాన శాస్త్ర రంగం లో క‌ష్టించి ప‌ని చేసి, ఈ రోజున పుర‌స్కారాల‌ ను అందుకొన్నారో- వారి ని నేను మరొక్క మారు అభినందిస్తున్నాను.
మీ అంద‌రి కీ ఇవే నా అభినంద‌న‌లు.
మీ అంద‌రి కీ ఇవే జాతీయ విజ్ఞాన శాస్త్ర దినోత్స‌వం సంద‌ర్భం గా నా శుభాకాంక్ష‌లు.
అనేకానేక ధ‌న్య‌వాదాలు.
