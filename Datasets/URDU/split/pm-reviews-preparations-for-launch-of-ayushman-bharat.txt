نئی دہلی ،6؍مارچ :وزیراعظم ، جناب نریندرمودی نے پیرکے روز ، حالیہ مرکزی بجٹ میں اعلان کی گئی قومی صحتی تحفظ اسکیم آیوش مان بھارت کے آغازسے قبل کی تیاریوں کاجائزہ لیا۔
دوگھنٹے سے زائد چلنے والی ایک اعلیٰ سطحی میٹنگ کے دوران ، وزیراعظم کے دفترکے سرکردہ افسران، وزار صحت اورکنبہ بہبود اور نیتی آیوگ کے افسران نے اس اسکیم کے آسان نفاذ کے سلسلے میں وزیراعظم کو ، اب تک کئے گئے کام کی تفصیلات سے آگاہ کیا۔
اس اسکیم کے تحت ہرکنبے کو 5لاکھ روپے کا کور فراہم کرایاجائیگا ۔
اس کے تحت 10کروڑسے زائد غریب اور نادارکنبوں کوفائدہ پہنچانے کا نشانہ مقررکیاگیاہے ۔
مستفدین پورے بھارت میں بغیرنقد ادائیگی کے فوائد حاصل کرسکیں گے ۔
وزیراعظم نے صحت اور صحت سے متعلق مراکز کے توسط سے جامع بنیادی حفظان صحت خدمات کی فراہمی کی تیاریوں کا بھی جائزہ لیا۔
وزیراعظم نے افسران سے کہاکہ وہ ایک باقاعدہ طورپرڈیزائن کردہ اورنشان زد اسکیم کے ساتھ کام کریں تاکہ ناداروں اورمعاشروں کے کمزورطبقات کو فائدہ حاصل ہوسکے ۔
U-1207
