نئی دہلی، 7 مارچ 2019، وزیراعظم جناب نریندر مودی نے آج پردھان منتری بھارتیہ جن اوشدھی پر ی یوجنا کے مستفدین اور جن اوشدھی کیندروں کے مالکوں کے ساتھ ویڈیو کانفرنسنگ کے ذریعہ بات چیت کی۔
مرکزی حکومت نے جینرک دواؤں کے تئیں بیداری لانے اور ان کے استعمال کو فروغ دینےکے لئے 7 مارچ 2019 کو ملک بھر میں جن اوشدھی دوس کے طور پر منانے کا فیصلہ کیا ہے۔
5000سے زیادہ مقامات پر موجودہ مستفدین اور اسٹور مالکوں کے ساتھ ایک ساتھ بات چیت کرتے ہوئے وزیراعظم نے کہا کہ کم قیمتوں پر اعلی معیار والی دواؤں کی دستیابی کو یقینی بنانے کے لئے حکومت نے دو بڑے اقدامات کئے ہیں۔
سب سے پہلے 850 ضروری دواؤں کی قیمتوں کو کنٹرول کیا گیا اور ہارٹ اسٹینٹ نیز گھٹنے کی سرجری کے لئے استعمال ہونے والے آلات کی قیمتوں کو کم کیا گیا۔
دوسرا پورے ملک میں جن اوشدھی کیندروں کا ایک سلسلہ شروع کیا گیا۔
وزیراعظم نے کہا کہ ان اقدامات سے نہ صرف غریبوں کو بلکہ متوسط طبقے کو بھی بہت فائدہ ہوا ہے۔
وزیراعظم نے کہا کہ جن اوشدھی کیندروں میں دواؤں بازار کی شرحوں سے 50 سے 90 فیصد کم قیمتوں پر مل رہی ہیں۔
انہوں نے کہا کہ گزشتہ ساڑھے چار برسوں میں 5000 سے زیادہ جن اوشدھی کیندر کھولے جاچکے ہیں۔
ان کیندروں سے نہ صرف معیاری دوائیں ملتی ہیں بلکہ یہ خود روزگاری اورروزگار کے نئے مواقع بھی دستیاب کراتے ہیں۔
صحت کے شعبے میں وسیع تبدیلی لانے کی فکر کا ذکر کرتے ہوئے وزیراعظم نے کہا کہ اس بار میں حکومت کی سوچ صرف ایک دائرے میں سمٹ کر رہنے کے بجائے وسیع سطح پر حل تلاش کرنے کی ہے۔
انہوں نے کہا کہ صحت کے شعبے سے وابستہ سبھی متعلقین اس شعبے میں یکسر تبدیلی لانے کے لئے مل کر کام کررہے ہیں۔
وزیراعظم نے کہا کہ گزشتہ ساڑھے چار برسوں کے دوران ملک میں 15 نئے ایمس کھولے گئے ہیں یا کھلنے کے عمل میں ہیں۔
میڈیکل کالجوں میں ایم بی بی ایس اور پوسٹ گریجویشن کی پڑھائی کے لئے 31 ہزار سیٹوں کا اضافہ کیا گیا ہے۔
وزیراعظم کے ساتھ بات چیت میں جن اوشدھی پری یوجنا کے مستفدین نے جن اوشدھی کیندروں سے اعلی معیار والی دوائیاں ملنے پر خوشی کا اظہار کیا۔
انہوں نے کہا کہ دواؤں کی قیمت کم ہونے سے ایک طرف جہاں ان کے پیسوں کی بچت ہوئی ہے وہیں دوسری طرف انہیں علاج کے لئے صحیح دوائیاں بھی دستیاب ہورہی ہیں۔
۔۔۔۔۔۔۔۔۔۔۔
م ن۔م م ۔ن ا۔
U- 1468
