نئی دہلی، 1 اگست 2018/مرکزی کابینہ کی میٹنگ نے جس کی صدارت جناب نریندرمو دی نے کی، آئی ڈی بی آئی بینک لمیٹیڈ میں ہندستان کا حصہ 50 فی صد سے کم کرنے کی حکومت کی تجویز پر کوئی اعتراض نہ کرنے کی منظوری دے دی ہے۔
ا س نے لائف انشورنش کارپوریشن آف انڈیا (ایل آئی سی) کو بینک میں پروموٹر کے طور پر کنٹرولنگ حصہ رکھنے کی بھی منظوری دی ہے۔
اس اقدام سے گاہکوں ، ایل آئی سی اور بینک تینوں کو بڑے فائدہ ہوں گے۔
اس سے ایل آئی سی اور بینک کو مالی اعتبار سے اور ان کے ان ذیلی اداروں کو فائدہ ہوگا جو مکان بنانے کے لئے قرضے دیتے ہیں اور میوچوئل فنڈ میں سرمایہ کاری کرتے ہیں۔
اس کے علاوہ بینک ایل آئی سی کے 11 لاکھ ایجنٹوں کی خدمات گھر گھر جاکر بینکنگ خدمات فراہم کرنے کے لئے حاصل کرسکے گا۔
جس سے گاہکوں کے تئیں خدمات میں بہتری آئے گی اور زیادہ لوگ مالی نظام میں شامل ہوں گے۔
2016 میں وزیرخزانہ نے اپنی بجٹ تقریر میں یہ اعلان کیا تھا کہ آئی ڈی بی آئی بینک میں تبدیلی کا عمل شروع ہوگیا ہے اور حکومت اس عمل کو مزید آگے لے جائے گی اور اس تجویز پر غور کرے گی کہ اس کا حصہ کم کرکے 50 فی صد سے کم کردیا جائے۔
اس اعلان کے پس منظر میں بورڈ کی منظوری سے ایل آئی سی نے انشورنش ریگولیٹری اینڈ ڈیولپمنٹ اتھارٹی آف انڈیا (آئی آر ڈی اے آئی) سے یہ اجازت چاہی کہ اسے آئی ڈی بی آئی بینک نے کنٹرولنگ حصہ حاصل ہوسکے۔
۔۔۔۔۔۔۔۔۔۔۔
م ن۔ج ۔
ج۔
U- 3991
