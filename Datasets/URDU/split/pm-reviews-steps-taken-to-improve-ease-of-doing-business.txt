نئیدہلی14 دسمبر۔وزیر اعظم جناب نریندر مودی نے ایک اعلیٰ سطحی اجلاس کی صدارت کی ،جس میں ،’’ ایز آف ڈوئنگ بزنس ‘‘ میں بہتری پیدا کئے جانے کا جائزہ لیا گیا ۔اس اجلاس میں معاشی امور سے متعلق سینئر مرکزی وزرا ، مہاراشٹر کے وزیر اعلیٰ جناب دیویندر فڑنویس ، دہلی کے لیفٹیننٹ گورنر جناب انل بیجل اور مرکزی ، مہاراشٹراوردلی کی سرکاروں کے سینئر افسران نے شرکت کی ۔
اس میٹنگ میں وزیراعظم کو ایز آف ڈوئنگ بزنس سے متعلق مختلف خطوط اور معیارات میں پیدا کی جانے والی بہتری کے بارے میں بتایا گیا اور تعمیراتی پرمٹ ، ٹھیکوں کی عمل آوری ، املاک اور اثاثہ جاتی کا اندراج ، نئے کاروبار کا آغاز ، بجلی کے حصول ،قرض کے حصول اور قرض سے متعلق مسائل کا جائزہ لیا گیا ۔
عالمی بینک کی ،’’ ڈوئنگ بزنس ‘‘ کی درجہ بندی میں ہندوستان پچھلے چار برسوں کے دوران 142 ویں مقام سے اٹھ کر 77 ویں مقامات پر پہنچ گیا ہے ۔
اس موقع پر کاروباری اصلاحات کی عمل آوری میں پیش آنے والی دشواریو ں او ر خامیوں کا پتہ لگانے کے اقدامات کی بھی صراحت پیش کی گئی ۔
اجلاس میں وزیر اعظم نے زور دے کر کہا کہ آخری حد پر خدمات کی فراہمی میں بہتری پر توجہ مرکو زکی جانی چاہئے اور ایسے طریقہ عمل کو مرکزی دھانے میں شامل کیا جانا چاہئے جس سے نہ صرف یہ کہ ’’ ڈوئنگ بزنس‘‘ کی درجہ بندی میں بہتری پیدا ہوسکے گی بلکہ چھوٹے کاروباریوں اور عام آدمی کو ’’ایز آف لیونگ‘‘ کی آسانی بھی میسر آسکے گی ۔
۰۰۰۰۰۰۰۰۰۰۰۰۰۰۰۰۰۰۰۰۰
U-6246
