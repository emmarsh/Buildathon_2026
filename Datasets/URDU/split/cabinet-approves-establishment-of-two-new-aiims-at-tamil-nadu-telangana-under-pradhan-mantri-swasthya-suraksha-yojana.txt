نئیدہلی18دسمبر۔وزیراعظم جناب نریندر مودی کی قیادت میں مرکزی کابینہ نے ایک ہزار 264 کروڑروپے کی لاگت سے مدورئی ،تمل ناڈو میں ایک آل انڈیا انسٹی ٹیوٹ آف میڈیکل سائنسیز (اے آئی آئی ایم ایس ) اور اسی طریقے سے بی بی نگر ،تلنگانہ میں ایک ہزا ر 28 کروڑروپے کی لاگت سے ایک آل انڈیا انسٹی ٹیوٹ آف میڈیکل سائنسیز (اے آئی آئی ایم ایس ) قائم کرنے کو اپنی منظوری دے دی ہے ۔
مذکورہ دونوں ادارے پردھان منتری سواستھیہ سرکشا یوجنا کے تحت قائم کئے جائیں گے ۔
مرکزی کابینہ نے مذکورہ بالا دونو ںاے آئی آئی ایم ایس اداروں کے لئے دو لاکھ 25 ہزار روپے کی معینہ شرح تنخواہ پر ڈائریکٹر کے ایک عہدے کی فراہمی کو بھی اپنی منظوری دے دی ہے ۔اس تنخواہ کے علاوہ اس کے تحت این پی اے کی ادائیگی بھی شامل ہے ۔
(تاہم تنخواہ + پریکٹس نہ کرنے کے عوض میں ادا کیا جانے والا بھتہ ، کسی بھی صورت میں دو لاکھ 37 ہزار 500 روپے سے تجاوز نہیں کریں گے)
فوائد :
ہرایک نیا اے آئی آئی ایم ایس 100 انڈر گریجویٹ ( ایم بی بی ایس ) نشستوں اور 60 بی ایس سی (نرسنگ ) نشستوں کا اضافہ کرے گا۔
ہرایک نیا اے آئی آئی ایم ایس 20-15سوپر اسپیشلٹی شعبو ں کا حامل ہوگا۔
ہر ایک نیا اے آئی آئی ایم ایس تقریباََ 750 ہسپتالی بستروں کا اضافہ کرے گا۔
رواں مصروف عمل اے آئی آئی ایم ایس کے اعداد وشمار کے مطابق توقع کی جاتی ہے کہ ہرایک نیا اے آئی آئی ایم ایس یومیہ 1500 آؤٹ ڈور مریضوں اور تقریبا ََ ایک ہزار انڈو ر مریضوں کو ماہانہ بنیاد پر خدمات فراہم کرسکے گا۔
پروجیکٹ کی تفصیلات :
نئے اے آئی آئی ایم ایس کے قیام کے لئے ہسپتال ، تدریسی بلاک برائے طبی ونرسنگ کورس ، رہائشی احاطے اور ملحقہ معاون خدمات / سہولتیں وغیرہ اے آئی آئی ایم ایس نئی دلی اور دیگر 6 نئے اے آئی آئی ایم ایس اداروں کے مساوی طور پر درکار ہوتے ہیں ، جنہیں پی ایم ایس ایس وائی کے دورا ول کے تحت شروع کیا گیا ہے ۔
مقصد یہ ہے کہ نئے اے آئی آئی ایم ایس کو مریضوں کو عمدہ کوالٹی کی حامل حفظان صحت سہولتیں ، طبی تعلیم ، نرسنگ تعلیم اور خطے میں تحقیقی سہولت فراہم کرائی جائے ،جس کی نوعیت قومی اہمیت کی حامل ہو۔
مذکورہ ادارے ایک ہسپتال کے حامل ہوں گے جن کی صلاحیت 750 بستروں پر مشتمل ہوگی اور ان میں ایمر جنسی / ٹراؤ ما بستر ، آیوش بستر ، نجی بستر اور آئی سی یو اسپیشلٹی اور سوپر اسپیشلٹی بیڈ بھی شامل ہوں گے اس کے علاوہ ایک میڈیکل کالج ، ایک آیوش بلاک ، آڈیٹوریم ، شبینہ پناہ گاہ ، مہمان خانہ ،ہاسٹل اور رہائشی سہولتیں نئے اے آئی آئی ایم ایس کے قیام سے اہم اثاثے بھی تعمیر ہوں گے جس کے لئے درکار خصوصی مہارت والی افرادی قوت بھی بہم پہنچانی ہوگی اور اس کا معیار 6 نئے اے آئی آئی ایم ایس جیسا ہی ہوگا تاکہ تمام تر سہولتیں معیاری پیمانے پر قائم رکھی جاسکیں ۔ان اداروں پر عائد ہونے والے اخراجات کی لاگت وزارت صحت وکنبہ بہبود کے تحت پی ایم ایس ایس وائی کے منصوبہ جاتی بجٹ کی مدسے عطیہ جاتی امداد کی شکل میں پوری کی جائے گی۔
نئے اے آئی آئی ایم ایس تمل ناڈو اور تلنگانہ کے قیام کی طے شدہ مدت 45 مہینوںکی ہوگی ،جس میں دس مہینوں کے دوران تعمیراتی سرگرمیاں انجام دی جائیں گی ۔
بعد ازاں 32 مہینوں میں دوسرے مرحلے کی تعمیراتی سرگرمیاں او ر دیگر سازوسامان کی فراہمی ہوگی ، پھر تین مہینوں میں انہیں عملی شکل دی جائے گی۔
تعمیرات کی لاگت اور نئے اے آئی آئی ایم ایس چلانے کی لاگت مرکزی حکومت کے ذریعہ پی ایم ایس ایس وائی کے تحت برداشت کی جائے گی۔
۰۰۰۰۰۰۰۰۰۰۰۰۰۰۰۰۰۰۰۰۰
م ن ۔س ش ۔رم
U-6313
