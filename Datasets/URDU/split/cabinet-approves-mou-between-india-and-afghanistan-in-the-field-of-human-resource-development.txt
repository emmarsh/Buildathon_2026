نئیدہلی18دسمبر۔وزیر اعظم جناب نریندر مودی کی قیادت میں مرکزی کابینہ نے وسائل انسانی کے فروغ کے شعبے میں بھارت اورافغانستان کے مابین تعاون سے متعلق مفاہمتی عرضداشت کو اپنی منظوری دے دی ہے۔
مذکورہ مفاہمتی عرضداشت افغانستان میں طلبا اور تعلیمی اداروں کے اساتذہ کو یہ سہولت فراہم کرے گی کہ وہ سوئم کورس کے تحت خود کو درج رجسٹر کراسکیں اور اس کا استعمال بھی کرسکیں ۔
اس مفاہمتی عرضداشت کی مدد سے وہ خود کو سوئم پر اپ لوڈ بھی کرسکیں گے ۔ساتھ ہی ساتھ افغانستان میں تیار کئے گئے کورسوں کو بھی اپ لوڈ کرسکیں گے۔
افغانستان کے طلبا اور اساتذہ کو اس سلسلے میں درکار تربیت ،فروغ وسائل انسانی کی وزارت ، حکومت ہند کی جانب سے فراہم کی جائے گی۔
مذکورہ مفاہمتی عرضداشت کے توسط سے حکومت ہند دیگر اہم آئی سی ٹی پہل قدمیوں کو ، جو تعلیم کے شعبے سے متعلق ہیں ، نیز جن میں قومی ڈجیٹل لائبریری آف انڈیا (این ڈی ایل آئی ) ، ورچوول لیبس ، اسپوکن ٹیو ٹوریل وغیرہ شامل ہیں ، ا ن تک حکومت ہند رسائی فراہم کرے گی اور تکنالوجی بھی شئیر کرے گی ۔
ایک تجویز یہ بھی ہے کہ بھارت اور افغانستان کی یونیورسٹیوں / ادارو ں کے مابین ایک مشترکہ ماسٹر ڈگری پروگرام شروع کیا جائے ۔
انسانی وسائل کی ترقی اور فروغ کی وزارت افغانستان کی اعلیٰ تعلیم کی وزارت کو نصاب کی تیاری ،تدریسی عملے کی صلاحیت سازی میں اپنی جانب سے امداد فراہم کرے گی۔
مذکورہ مفاہمتی عرضداشت کے توسط سے دونوں ممالک نے دونوں ملکوں کی تعلیمی استعداد کو باہمی طور پر منظور کرنے کے ایک معاہدے پر بھی دستخط کرنے سے اتفاق کیا ہے۔توقع ہے کہ اس کے توسط سے طلبا کی موبلٹی کو فروغ حاصل ہوگا اور زیادہ سے زیادہ تعداد میں غیر ملکی طلبا ،یہاں تعلیم حاصل کرنے کی غرض سے آئیں گے اور اسی طریقے سےافغانستان کے اداروںمیں جائیں گے۔
مذکورہ مفاہمتی عرضداشت دونوں ممالک کے مابین تعلیم کے شعبے میں تعاون کے سلسلے میں ایک اہم سنگ میل ہوگی۔
۰۰۰۰۰۰۰۰۰۰۰۰۰۰۰۰۰۰۰۰۰
م ن ۔س ش ۔رم
U-6312
