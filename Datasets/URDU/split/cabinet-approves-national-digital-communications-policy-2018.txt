اس کا مقصد ہندوستان کو جوڑنا،آگے بڑھانا اور تحفظ فراہم کرنا ہے
ملک کے ہر ایک شہری کو 15 ایم بی پی ایس ہمہ گیربراڈ بینڈ کنکٹویٹی
تمام گرام پنچایتوں کو ایک جی بی پی ایس کنکٹویٹی مہیا کرائی جائے گی
کنکٹویٹی سے محروم تمام علاقوں میں کنکٹویٹی کو یقینی بنایا جائے گا
ڈیجیٹل کمیونیکیشن سیکٹر میں 100 بلین امریکی ڈالر کی سرمایہ کاری کو راغب کرنا
نئی دہلی۔26ستمبر۔وزیر اعظم جناب نریندر مودی کی صدارت میں مرکزی کابینہ نے نیشنل ڈیجیٹل کمیونیکیشن پالیسی۔ 2018(این ڈی سی پی۔ 2018) اور موجودہ ٹیلی کام کمیشن کو‘‘ڈیجیٹل کمیونیکیشن کمیشن’’ کی حیثیت سے ازسرنو تشکیل دینے کو اپنی منظوری دے دی ہے۔
اثرات
این ڈی سی پی ۔2018 کا وژن اطلاعات اور مواصلات کے تعلق سے ملک کے عام شہریوں اور صنعتوں کی ضرورتوں کو پورا کرکے ہندوستان کو ڈیجیٹل اعتبار سے بااختیار معیشت بنانے میں تعاون فراہم کرنا ہے۔
علاوہ ازیں اس کا مقصد ہندوستانی معاشرے کو بھی ڈیجیٹل اعتبار سے بااختیار بنانا ہے۔اس کے تحت یوبیکیوشیس یعنی ایک ہی وقت میں موجود رہنےو الا، لچک دار اور سستے ڈیجیٹل کمیونیکیشن انفراسٹرکچر اور سروسیز کا قیام کیاجائے گا۔گراہکوں پر مرکوز اور اپیلی کیشنز پر مبنی این ڈی سی پی۔2018 ، ترقی یافتہ ٹیکنا لوجی جیسے مثلاً 5 جی ، آئی او ٹی ، ایم 2 ایم وغیرہ کےلانچ کے بعد نئے تصورات اور اختراعات کی جانب ملک کی رہنمائی کرے گی۔یہ ہندوستان کے ٹیلی کام سیکٹر کا انتظام و انصرام بھی دیکھے گی۔
اہداف
نیشنل ڈیجٹیل کمیونیکیشن پالیسی۔ 2018 کے کلیدی اہداف درج ذیل ہیں:
سبھی کے لئے براڈ بینڈ
ڈیجیٹل کمیونیکیشن سیکٹر میں 40 لاکھ اضافی روزگار پیدا کرنا۔
III.
ہندوستانی کی مجموعی گھریلو پیداوار (جی ڈی پی) میں ڈیجیٹل کمیونیکیشن سیکٹر کے تعاون میں اضافہ کرنا۔سال 2017 کے دوران ملک کی مجموعی گھریلو پیداوار میں ا س سیکٹر کاتعاون 6 فیصد تک تھا ،اس کو بڑھا کر 8 فیصد تک کرنا۔
آئی ٹی یو کے آئی سی ٹی ڈیولپمنٹ اشاریہ میں دنیا کے سرفہرست 50 ملکوں میں ہندوستان کو شامل کرنا ۔سال2017 میں اس اشاریہ میں ہندوستان کا 134واں مقام تھا۔
گلوبل ویلیو چین میں ہندوستان کےتعاون کو بڑھانا۔
ڈیجیٹل خودمختاریت کو یقینی بنانا۔
ان تمام اہداف کو سال 2022 تک حاصل کرنا ہے۔
خصوصیات
نیشنل ڈیجٹیل کمیونیکیشن پالیسی۔ 2018 کےمقاصد:
ملک کے ہر ایک شہری کو 50 ایم پی ایس کی رفتار سے ہمہ گیر براڈ بینڈ کنکٹویٹی فراہم کرنا۔
سال 2020 تک ملک کے تمام گرام پنچایتوں میں 1جی پی ا یس کی رفتار سے انٹرنیٹ کنکٹویٹی فراہم کرنا اور سال 2022 تک 10 جی
بی پی ایس کی رفتار سے انٹر نیٹ کنکٹویٹی فراہم کرنا۔
کنکٹویٹی سے محروم تمام علاقوں میں کنکٹویٹی کو یقینی بنانا۔
ڈیجیٹل مواصلات کے شعبے میں 100 بلین امریکی ڈالر کی سرمایہ کاری کو راغب کرنا ۔
نئے عہد کو ہنر مند بنانے کے لئے 10 لاکھ افرادی قوت کو تربیت فراہم کرنا۔
انفارمیشن اور ٹکنالوجی ماحولیات نظام کو 5 ملین مربوط آلات تک توسیع دینا۔
ڈیجیٹل کمیونیکیشن کے لئے جامع ڈاٹا تحفظ کا نظام قائم کرنا جو کہ فرد کی راز داری، خودمختاریت اور پسند کو تحفظ فراہم کرنے کی ضمانت دینا۔
عالمی ڈیجٹیل معیشت میں ہندوستان کی موثر شراکت داری میں آسانی فراہم کرنا۔
مناسب ادارہ جاتی میکانز م کے ذریعہ جوابدہی قائم کرنا۔
تاکہ تمام شہریوں کے لئےمحفوظ ڈیجٹیل کمیونیکیشن انفراسٹرکچر اور سروسسز کو یقینی بنایا جاسکے۔
حکمت عملی
نیشنل ڈیجٹیل کمیونیکیشن پالیسی۔ 2018 درج ذیل امور کی وکالت کرتی ہے:
ایک نیشنل فائبر اتھارٹی قائم کرکے نیشنل ڈیجٹیل گرڈ کاقیام۔
تمام نئے شہروں ، شاہراہوں اور سڑک پروجیکٹوں میں مشترکہ خدمات کی نالیوں اور افادیت کی حامل راہ داریوں کاقیام۔
III.
راستوں سے متعلق مشترکہ حقوق ،معیاری لاگتوں ا ور مقررہ اوقات کے لئے مرکز، ریاستوں اور مقامی بلدیاتی اداروں کے درمیان اشتراک اور تعاون پر مبنی ایک ادارہ جاتی میکانزم قائم کرنا۔
منظوریوں سے متعلق رکاوٹوں کو دور کرنا:اور
نیکسٹ جنرلیشن نیٹ ورکس تک کھلی رسائی کی ترقی کو آسان کرنا۔
پس منظر
چونکہ موجودہ دنیا ٹیلی کام سیکٹر میں جدید ٹیکنالوجیکل ترقی مثلاً 5 جی، آئی او ٹی،ایم 2 ایم وغیرہ کے عہد میں داخل ہوچکی ہے۔اس لئے یہ ضرورت محسوس کی جارہی تھی کہ ہندوستانی ٹیلی کام سیکٹر کے لئے صارفین پر مرکوز اور ایپلی کیشنز پر مبنی پالیسی کو متعارف کرایا جائے جو کہ نہ صرف ٹیلی کام کی دستیابی بلکہ ٹیلی کام پر مبنی خدمات کی توسیع سے متعلق ابھرتے ہوئے مواقع کو حل کرنے ڈیجیٹل انڈیا کے اصل ستون کی تعمیر کرسکے۔
اسی کےمطابق موجودہ نیشنل ٹیلی کام پالیسی ۔2012 کی جگہ پر نئی نیشنل ڈیجٹیل کمیونیکیشن پالیسی۔2018 تشکیل دی گئی ہےتاکہ ہندوستان کے ڈیجٹیل کمیونیکیشن سیکٹر کی ماڈرن ضرورتوں کو پورا کیاجاسکے۔
***********
4975U –
