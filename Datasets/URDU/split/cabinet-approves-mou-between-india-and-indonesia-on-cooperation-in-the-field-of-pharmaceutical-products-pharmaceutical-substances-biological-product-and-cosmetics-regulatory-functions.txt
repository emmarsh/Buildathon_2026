نئی دہلی،18؍جولائی،وزیراعظم جناب نریندر مودی کی صدارت میں مرکزی کابینہ نے آج بھارت کی سینٹرل ڈرگ اسٹینڈرڈ کنٹرول آرگنائزیشن (سی ڈی ایس سی او) اور انڈونیشیا کی ادویات اور خوراک کے کنٹرول کی قومی ایجنسی (بی پی او ایم) کے درمیان ادویات ، ادویاتی مادے، حیاتیاتی مصنوعات اور کاسمیٹکس ریگولیٹری فنکشن کے شعبے میں پہلے قرار پائے گئے مفاہمت نامے کو منظوری دے دی ہے۔
اس مفاہمت نامے پر 29 مئی 2018 کو جکارتا میں دستخط کئے گئے تھے۔
امید ہے کہ اس مفاہمت نامے سے دونوں ملکوں کو ایک دوسرے کی انضباطی ضروریات کو سمجھنے میں مدد ملے گی اور یہ دونوں کے لئے مفید ثابت ہوگا۔
اس سے بھارت کی ادویاتی مصنوعات کی برآمدات میں بھی مدد ملے گی۔
یہ مفاہمت نامہ دونوں ملکوں کے درمیان برابری اور باہمی فائدے کی بنیاد پر ادویاتی مصنوعات سے متعلق معاملات میں معلومات کے تبادلے اور مفید تعاون کے لئے ایک فریم ورک قائم کرے گا۔
اس کے علاوہ یہ دونوں ملکوں کے ریگولیٹری اتھارٹیوں کے درمیان بہتر مفاہمت کو بھی فروغ دے گا۔
U-3677
