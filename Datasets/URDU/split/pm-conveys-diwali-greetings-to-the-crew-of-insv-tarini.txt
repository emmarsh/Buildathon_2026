نئی دہلی۔20؍اکتوبر۔وزیراعظم جناب نریندر مودی نے بھارتی بحریہ کے سفری جہاز (آئی این ایس وی) ترینی کے عملے سے ویڈیو کال کے توسط سے گفتگو کی ہے۔
یہ بحری جہاز فی الوقت کرۂ ارض کے گرد سفر کے مشن پر ہے۔
وزیراعظم نے ویڈیو کال کے توسط سے آئی این ایس وی ترینی کے عملے کو ملک کی جانب سے ’’ہیپی دیوالی ‘‘ یعنی دیوالی مبارک کا پیغام دیا ۔
انہوں نے عملے کو اپنے مشن میں کامیاب ہونے کے لئے نیک تمنائیں بھی پیش کی ہیں۔
وزیراعظم نے ،اس سے قبل 16 اگست 2017 کو، آئی این ایس وی ترینی کے عملے سے ملاقات کی تھی ، جب یہ عملہ 22100 نوٹیکل میل کے کرۂ ارض کے سفر پر نکلنے کے لئے تیار تھا۔
آئی این ایس وی ترینی، فی الو قت آسٹریلیا میں فریمینٹل کے نزدیک اپنے سفر کے پہلے پڑاؤ کے قریب پہنچ گیا ہے اور توقع ہے کہ آج، یعنی 22 اکتوبر 2017 کو، 4770 نوٹیکل میل کا سفر مکمل کرکے یہاں پہنچ جائے گا۔
وزیراعظم نے دو عملہ اراکین، یعنی لیفٹیننٹ کمانڈر ورتیکا جوشی اور لیفٹیننٹ پائل گپتا کو،جلد ہی آنے والی ، ان کی سالگرہ کی مبارکباد بھی پیش کی ہے ۔
۔۔۔۔۔۔۔۔۔۔۔۔۔۔۔۔۔۔۔۔۔۔
م ن۔
۔ ع ن۔
20-10-2017
U-5249
