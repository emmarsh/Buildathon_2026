کابینہ نے عدلیہ کی بنیادی ڈھانچے کی بہتری کی مرکزی سرپرستی میں چلنے والی اسکیم کو جاری رکھنے کی منظوری دے دی
نئی دہلی۔16؍نومبر۔مرکزی کابینہ نے جس کی صدارت وزیراعظم جناب نریندر مودی نے کی۔
بنیادی ڈھانچے کی سہولتوں میں ترقی سے متعلق مرکزی سرپرستی والی اسکیم( سی ایس ایس ) کو 12 ویں پانچ سالہ منصوبے یعنی 1-04-2017 سے 31-03-2020 تک سے بھی زیادہ آگے جاری رہنے کی منظوری دے دی ہے۔
اس پر نیشنل مشن فور جسٹس ڈلیوری اینڈ لیگل ریفارمس کے ذریعہ ایک مشن موٹ کے طور پر عمل کیا جائے گا۔
جس پر اندازاً3,320 کروڑ روپے لاگت آئے گی۔
ایک آن لائن نگراں نظام کے قیام کی منظوری بھی دی گئی ہے تاکہ انصاف کا محکمہ زیر تعمیر کورٹ ہالوں اور رہائشی یونٹوں کی پیش رفت اور تکمیل کے بارے میں معلومات حاصل کرسکے اور اس اسکیم کے تحت مستقبل میں پورے ملک میں تعمیر کئے جانے والے کورٹ ہالوں اور رہائشی یونٹوں کے بارے میں بہتر انتظامات کرسکے۔
اسکیم کے فائدے
اس اسکیم کے ذریعہ پورے ملک میں ججوں/ضلع اور ذیلی عدالتوں کے جوڈیشیل افسروں کے لئے مناسب تعداد میں کورٹ ہالوں اور رہائشی یونٹوں کی فراہمی بڑھانے میں مدد ملے گی۔ان میں ضلع ،ذیلی ضلع، تعلقہ، تحصیل، گرام پنچایت اور گاؤں کی سطح کے عدالتی لوگ شامل ہے۔
اس سے پورے ملک میں عدلیہ کی کارگردگی میں بہتری پیدا کرنے میں مدد ملے گی اور اس کی رسائی ہر شہری تک ہوسکے گی۔
مالی امداد
عدالتی افسروں / ضلع ججوں اور ذیلی عدالتوں کے لئے کورٹ ہال اور رہائشی یونٹ کی تعمیر کے سلسلے میں عدلیہ کے لئے بنیادی ڈھانچے کی سہولتوں کو فروغ دینے کے مقصد سے مرکزی امداد ، سی ایس ایس کے تحت ریاستی حکومتوں اور مرکز کے زیر انتظام علاقوں کو دی جاتی ہے۔اس میں فنڈ میں حصہ داری مرکز اور ریاستوں کے درمیان 60 اور 40 کی ہوتی ہے۔لیکن اس میں شمال مشرقی اور ہمالیائی ریاستیں شامل نہیں ہے۔
شمال مشرقی اور ہمالیائی ریاستوں کے لئے فنڈ میں حصہ داری 90 اور 10 کی ہوتی ہے۔
البتہ مرکز کے زیر انتظام علاقوں کے لئے فنڈ کی 100 فیصد ادائیگی مرکز کے ذمہ ہوتی ہے۔اس سے ضلع اور ذیلی عدالتوں کے جوڈیشیل افسروں کے لئے3ہزار کورٹ ہالوں اور 1,800 رہائشی یونٹوں کی تعمیر کے موجودہ پروجیکٹوں کو مکمل کرنے میں مدد ملے گی۔
اسکیم کا جائزہ
انصاف کا محکمہ جائزے کا آن لائن نظام قائم کرے گا جس سے زیر تعمیر کورٹ ہالوں اور رہائشی یونٹوں کی تعمیر کی پیش رفت اور تکمیل کے بارے میں معلومات حاصل کرنےنیز انتظام کے بہتر جائزے میں مدد ملے گی۔
جائزہ کمیٹی کی مختلف ریاستوں میں چیف سیکریٹیوں اور پی ڈبلیو ڈی کے اہلکاروں کے ساتھ پابندی کے ساتھ میٹنگیں ہوں گی۔
تاکہ تیز رفتار اور اچھی تعمیر کو یقینی بنایا جاسکے۔اس بات کا بھی جائزہ لیا جائے گا کہ مرکز جو رقومات جاری کرتا ہے وہ ریاستی حکومتوں کے ذریعہ پی ڈبلیو ڈی کے محکمہ کو کسی تاخیر کے بغیر پہنچ جائیں۔
************
م ن۔
ج۔
رض
(16-11-2017) Words-529
U-5758
