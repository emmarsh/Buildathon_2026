نئی دہلی،22نومبر / وزیراعظم جناب نریندر مودی کی صدارت میں مرکزی کابینہ کو ہندوستان اور ازبیکستان کے درمیان سائنس ،ٹیکنالوجی اور اختراع کے شعبے میں اشتراک و تعاون سے متعلق مفاہمت نامے کے بارے میں جانکاری دی گئی۔اس مفاہمت نامے پر وزیراعظم جناب نریندر مودی اور ازبیکستان کے صدر جناب شوکت میرضیائف کی موجودگی میں یکم اکتوبر 2018 کو نئی دلی میں ہندوستان کی جانب سے سائنس ، ٹیکنالوجی اور ارضیاتی سائنسیز کے وزیر ڈاکٹر ہرش وردھن اور ازبیکستان کی طرف سے اختراعی ترقی کے وزیر جناب ابراہیم عبدالرحمانوف کے ذریعے دستخط کئے گئے تھے۔
فوائد:
اس مفاہمت نامے پر دستخط کئے جانے سے دونوں ملکوں کے درمیان دو طرفہ تعلقات میں ایک نئے باب کا آغاز ہوگا کیونکہ سائنس اور ٹیکنالوجی میں باہمی مفادات کی مضبوطی سے دونوں ملکوں کو فائدہ حاصل ہوگا۔
اس مفاہمت نامے کا مقصد دونوں ملکوں کے درمیان سائنس ٹیکنالوجی اور اختراع کے شعبے میں اشتراک و تعاون کو مزید فروغ دینا ہے ۔
شراکت داروں میں ہندوستان اور ازبیکستان کے سائنسی اداروں کے محققین ، اساتذہ ،تحقیق و ترقی ، لیباریٹریاں اور صنعتیں شامل ہیں۔
دونوں ملکوں کے درمیان اشتراک و تعاون کےممکنہ شعبوں میں زراعت ، غذائی سائنس اور ٹیکنالوجی ، انجینئرنگ علوم ، اطلاعاتی و مواصلاتی ٹیکنالوجی ، میٹیرئل سائنسیز ، لائف سائنسیز ، بایو ٹیکنالوجی ، طبعیات ، ایسٹرو فیزکس ، توانائی ، پانی ، ماحولیاتی اور قدرتی وسائل ایسے شعبے ہیں جن کی شناخت فوری اشتراک و تعاون کے لئے کی گئی ہے۔
U.No: 5883
