نئی دہلی؍24اکتوبر2018 ءوزیر اعظم جناب نریندر مودی کے زیر صدارت مرکزی کابینہ نے ملک بھر میں متعدد مقامات پر سرکاری نجی شراکت داری کے ذریعے انڈین انسٹی ٹیوٹ آف اسکلس کے قیام کو منظوری دی ہے،جو مانگ اور دستیاب بنیادی ڈھانچے کی بنیاد پر منتخب مقامات پر آئی آئی ایس کی ترقی کے مواقع تلاش کرے گا۔
فوائد:
آئی آئی ایس کے قیام سے بھارتی معیشت کے کلیدی شعبوں کے لئے عالمی مسابقہ آرائی کو تقویت ملے گی اور اس کے لئے اعلیٰ معیار کی ہنرمندی کی ٹریننگ اوراپلائیڈ ریسرچ تعلیم دی جائے گی اورصنعت سے براہ راست اور معنی خیزرابطہ فراہم ہوگا۔اس سے ملک بھر کے آرزو مند نوجوانوں کو موقع ملے گا کہ وہ اعلیٰ معیار کی ہنرمندی کی ٹریننگ تک رسائی حاصل کریں اور صنعت سےرابطہ کے ذریعے جواب دہی کے دائرے میں اضافہ کریں۔
سرکاری زمین کے حوالے سے نجی شعبے کی صنعت اور عوامی سرمایہ کا فائدہ اٹھاکر یہ مہارت ، علم اور مسابقہ آرائی کے نئے ادارے قائم کرے گا۔
U: 5454
