نئیدہلی03 جنوری ۔وزیر اعظم جناب نریندر مودی کی صدارت میں مرکزی کابینہ کو قومی صحتی مشن (این ایچ ایم ) اور بااختیار پروگرام کمیٹی اور این ایچ ایم کے مشن اسٹیئرنگ گروپ کے فیصلوں سے آگاہ کرایا گیا ہے۔
اہم تفصیلات درج ذیل ہیں:
گزشتہ پانچ برسوں کے دوران نیز 18-2017 کے دوران این ایچ ایم کے تحت حاصل کردہ نتائج درج ذیل ہیں :
16-2014 کے دوران زچہ شرح اموات کا تناسب (ایم ایم آر ) 2.7 فیصد کے انحطاط سے ہمکنار ہوا جبکہ 12-2010 کے دوران ایم ایم آر 178 تھا۔
2011 میں 44 کے مقابلے میں 2016 میں نوزائدہ بچوں کی شرح اموات کا تناسب (آئی ایم آر ) گھٹ کر 34 ہوگیا۔2015 اور 2018 کے دوران آئی ایم آر کا سالانہ شرح انحطاط 8.1 فیصد رہا ۔
2011 میں 55 کے مقابلے میں 2016 میں پانچ برس سے کم کی عمر کے بچوں کی شرح اموات (یو-5 ایم آر ) گھٹ کر 39 ہوگئی ہے ۔16-2015 کے دوران یو-پانچ ایم آر سالانہ شرح انحطاط 9.3فیصد رہا۔2016 میں مجموعی تولیدی شرح میں (ٹی ایف آر ) 2.3فیصد کا انحطاط رونما ہوا۔16-2011 کے دوران ٹی ایف آر کی سالانہ شرح انحطاط 1.7فیصد دیکھی گئی ہے اور اس کے علاوہ متعدد امراض سے متعلق صحتی اشاریوں نے بھی بہتری کی جانب اشارہ کیا ہے ۔ان میں درج ذیل نکات شامل ہیں۔
ملیریا کے معاملے میں سالانہ طفیلی جراثیموں کے پھیلاؤ (اے پی آئی ) میں 2016 کے دوران 0.84 کا انحطاط رونما ہوا جبکہ 2011 میں یہ 1.0 تھا۔2017 میں ملیریا کا پھیلاؤ 30 فیصد تک گھٹا اور ملیریا کے نتیجے میں لاحق ہونے والی اموات میں 70فیصد کی تخفیف واقع ہوئی۔
ایک لاکھ کی آبادی پر تپ دق (ٹی بی ) لاحق ہونے کے معاملات 2017 میں گھٹ کر 204 رہ گئے جبکہ 2013 میں 234 معاملات رونما ہوئے۔ایک لاکھ آبادی پر ٹی بی لاحق ہونے کے معاملات 2017 میں 204 رہ گئے جبکہ 2016 میں 211 معاملات رونما ہوئے تھے۔بھارت میں ایک لاکھ آبادی پر ٹی بی کے نتیجے میں رونما ہونے والی اموات جو 2016 میں 32 تھیں ، 2017 میں گھٹ کر 21 رہ گئیں۔
ایک لاکھ آبادی پر جزام لاحق ہونے کے سلسلے میں تعداد کو قو می پیمانے پر تخفیف سے ہمکنار کرنے میں کامیابی حاصل ہوئی ہے۔ایسے اضلاع کی تعداد جنہوں نے جزام کو یکسر ختم کرنے میں کامیابی حاصل کی ہے ۔2017 میں ان کی تعداد 554 ہوگئی ہے اور مارچ 2018 تک یہ تعداد گھٹ کر 571 پر آگئی تھی۔
تمام بلاکوں میں کالا آزار لاحق ہونے کے سلسلے میں فی دس ہزار آبادی پر اس مرض کا شکار ہونے والوں کی تعداد ایک سے بھی کم رہ گئی ہے۔ایسے بلاک جہاں دس ہزار آبادی پر اس مرض کے ایک سے زیادہ معاملات سامنے آئے ، ان کی تعداد 2017 میں گھٹ کر 72 رہ گئی جبکہ 2016 میں یہ تعداد 94 تھی۔
تمباکو کے استعمال سے لاحق ہونے والے امراض میں بھی تخفیف ہوئی ۔چار ایسے غیر متعدی امراض مثلاََ کینسر یا سرطان ، ذیا بیطس ، لقوہ اور امراض قلب کے معاملے میں تعداد کے لحاظ سے تخفیف واقع ہوئی اسی طریقے سے پھیپھڑوں کے دائمیامراض میں محتلف اقدامات کے نتیجے میں کمی واقع ہوئی ہے۔تمباکو کا استعمال 17-2016 میں 28.6 فیصد تھا۔اس میں 6فیصد کی تخفیف رونما ہوئی ۔اسی طریقے سے 10-2009 کے مقابلے میں جب یہ تعداد 34.6فیصد تھی، تخفیف لانے میں کامیابی حاصل ہوئی ہے۔
۰۰۰۰۰۰۰۰۰۰۰۰۰۰۰۰۰۰۰۰۰
م ن ۔س ش ۔رم
U-60
