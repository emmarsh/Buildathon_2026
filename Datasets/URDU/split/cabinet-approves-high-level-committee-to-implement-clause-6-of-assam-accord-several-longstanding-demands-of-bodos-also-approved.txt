نئی دہلی’3جنوری : وزیراعظم، جناب نریندرمودی کی قیادت میں مرکزی کابینہ نے آسام معاہدے سے متعلق شق 6کے نفاذ کے لئے ایک اعلیٰ سطحی کمیٹی کی تشکیل اور بوڈوکمیونٹی سے متعلق دیگرمعاملات نیز 2003کے بندوبست سے متعلق میمورنڈم کی تجاویز کو اپنی منظوری دے دی ہے
85-1979کے آسام مظاہروں کے بعد ، آسام معاہدے پر15اگست ، 1985کو دستخط ہوئے تھے ۔آسام معاہدے سے متعلق شق 6کے تحت یہ بات کہی گئی ہے کہ آسامی افراد کی ثقافت ، سماجی ، لسانی ، شناخت اورورثے کے تحفظ اور حفاظت کے لئے معقول اورمناسب آئینی ، قانونی اور انتظامی تحفظات کو عملی شکل دی جائیگی ۔
تاہم ایسا محسوس کیاگیاہے کہ آسام معاہدے کی شق 6پریعنی اس معاہدے پردستخط ہونے کے 35سال کے بعد بھی ، مذکورہ شق کی تجاویز پرپوری طریقے سے عملدرآمدنہیں ہوسکا، لہذاکابینہ نے ایک ایسی اعلی سطحی کمیٹی تشکیل دینے کے لئے اپنی منظوری دی ہے جو مذکورہ شق میں فراہم کردہ آئینی ،قانونی اورانتظامی حفظ ماتقدم کے اقدامات کے نفاذ کے سلسلے اپنی جانب سے تجاویز پیش کریگی ۔
یہ کمیٹی 1985سے لے کر اب تک کی مدت میں آسام معاہدے کے شق نمبر 6کے سلسلے میں کئے گئے عمل کی اثرانگیزی کاجائزہ لے گی ۔
یہ کمیٹی تمام ترشراکت داروں کے ساتھ تبادلہ خیالات کا اہتما م کریگی اور آسام کی قانون ساز اسمبلی اور مقامی بلدیاتی اداروں میں آسامی باشندگان کے لئے نشستوں کے محفوظ کئے جانے کی تعداد کاجائزہ لے گی ۔یہ کمیٹی آسام کی زبان یعنی آسامی اوردیگر دیسی زبانوں کے تحفظ کے اقدامات کی ضروریات کا بھی جائزہ لے گی اور حکومت آسام کے تحت روزگارمیں ریزرویشن کے پہلوکابھی تجزیہ کریگی اوردیگرمتعلقہ امور کو زیرجائزہ لائیگی تاکہ آسامی افراد کے بہترمفادات کاتحفظ ہوسکے اورآسام کی ثقافت ، سماجی ، لسانی شناخت اور ورثے کی حفاظت ممکن ہوسکے ۔
کمیٹی کی تشکیل اورکام کاج سے متعلق شرائط کی تفصیلات وزارت داخلہ کی جانب سے علیحدہ سے جاری کی جائیں گی ۔
توقع کی جاتی ہے کہ کمیٹی کی تشکیل سے آسام معاہدے کو اس کے حقیقی معنوں میں نافذ کرنے کا راستہ ہموار ہوگا اور اس کی مدد سے آسامی لوگوں کے طویل المدت مطالبات اور توقعات کو عملی جامہ پہنا یاجاسکے گا۔
کابینہ نے بوڈوکمیونٹی سے متعلق دیرینہ معاملات کی تکمیل کے لئے متعدد اقدامات کو بھی منظوری دی ہے۔
واضح رہے کہ بوڈو معاہدے پر2003میں دستخط عمل میں آئے تھے،جس کے نتیجے میں آئین ہند کے چھٹویں شیڈول کے تحت بوڈوٹیریٹوریل کونسل کمیٹی کی تشکیل عمل میں آئی تھی تاہم بوڈوافراد کے مختلف اداروں اورتنظیموں کی جانب سے نمائندگیاں وصول ہوتی رہی ہیں ،جن میں مختلف دیرینہ مطالبات دوہرائے گئے ہیں ۔
کابینہ نے بوڈومیوزیم اورزبان اورثقافت کے مطالعے کے مرکز کے قیام، موجودہ آل انڈیاریڈیواسٹیشن اوردوردرشن کیندرواقع کوکراجھار کی جدیدکاری اور بی ٹی اے ڈی سے ہوکرگذرنے والی سپرفاسٹ ریل گاڑی کانام بدل کر اے آراواین اے آئی ایکسپریس کرنے کے عمل کو بھی اپنی منظوری دے دی ہے ،متعلقہ وزارتیں ان فیصلوں کے نفاذ کے لئے اپنی جانب سے درکاراقدامات عمل میں لائیں گی ۔
ریاستی حکومت معقول آراضی پالیسی اورآراضی قوانین اپنانے کے لئے اپنے طورپرضروری اقدامات کریگی اور تحقیق اورترقیات برائے کسٹمز کے سلسلے میں بھی اپنی خدمات پیش کریگی ۔
یہاں بسنے والی برداریوں کی روایات اورزبانوں کے تحفظ کی بھی فکرکریگی ۔
**************
U-57
