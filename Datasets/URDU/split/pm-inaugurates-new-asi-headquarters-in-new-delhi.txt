نئیدہلی،12جولائی۔وزیر اعظم جناب نریندر مودی نے آج نئی دلی میں واقع تلک مارگ پر ہندوستان کے آثار قدیمہ کی نئی ہیڈ کوارٹر عمارت ’’دھروہر بھون‘‘ کا افتتاح کیا۔اس موقع پر اظہار خیال کرتے ہوئے وزیر اعظم نے کہا کہ محکمہ آثارقدیمہ نے 150 برس کے دوران کافی کام کیا ہے ۔
وزیر اعظم نے ملک کی تاریخ کو اعلیٰ مقام پر لے جانے اور آثارقدیمہ کی مالامال وراثت کو اونچا مقام دلانے کی اہمیت پر زور دیا۔
انہوں نے کہا کہ لوگوں کو مقامی تاریخ اور اپنے قصبات ،شہروں اور خطوں کے بارے میں جاننے کے لئے آگے آنا چاہئے ۔
جناب مودی نے یہ بھی کہا کہ مقامی آثار قدیمہ میں اسباق اسکول کے نصاب کا حصہ بن سکتا ہے ۔اس تناظر میں انہوں نے ان تربیت یافتہ مقامی ٹورسٹ گائیڈس کی اہمیت کا بھی ذکر کیا جو اپنے علاقے کی تاریخ اوروراثت سے بخوبی واقف ہیں۔وزیر اعظم نے کہا کہ ہندوستان کو چاہئے کہ وہ دنیا کو فخر اوراعتماد کے ساتھ اپنی عظیم وراثت کو اجاگر کرے۔
محکمہ آثار قدیمہ کی نئی ہیڈ کوارٹر عمارت جدید سہولیات سے پوری طرح لیس ہے ، جس میں بارش کے پانیا کو جمع کرکے اسے استعمال کرنے کی صلاحیت موجود ہے ۔اس میں ڈیڑھ لاکھ کتابوں اور جریدوں کے مجموعے کے ساتھ ایک سینٹرل آثار قدیمہ کی لائبریری بھی ہے۔
۰۰۰۰۰۰۰۰۰۰۰۰۰۰۰۰۰۰۰۰۰
م ن ۔ح ا ۔رم
U-3574
