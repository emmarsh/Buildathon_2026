نئیدہلی10 جنوری ۔وزیر اعظم جناب نریندر مودی نے ترقی کو زورشور سے آگے بڑھاتے ہوئے اور سیاحوں کے لئے ڈھانچہ جاتی سہولیات میں اضافے پر زور دیتے ہوئے آگرہ شہر اور اس سے متصل علاقوں میں 2900 کروڑروپے کے ترقیاتی پروجیکٹس لانچ کئے ۔
اس موقع پر وزیراعظم نے آگرہ میں پانی کی بہتر سپلائی کو یقینی بنانے والے 2880 کروڑروپے کی لاگت والا پروجیکٹ ملک وقوم کے نام کیا ،جس کا مقصد آگرہ کو 140 کیوسیکس پانی دستیاب کرانا ہے ۔اس منصوبے سے آگرہ میں پینے کے پانی کی مانگ پوری کرنے میں مددملے گی۔
اس کے ساتھ ہی وزیراعظم نے آگرہ اسمارٹ سٹی کے لئے انٹگریٹیڈ کمانڈ اینڈ کنٹرول سینٹر کا بھی سنگ بنیاد رکھا ۔
اس منصوبے میں حفاظت وسلامتی کے مقصدسے نگرانی اور جانچ کے لئے پورے آگرہ بھر میں سی سی ٹی وی کیمرے نصب کئے جائیں گے ۔
اس منصوبے سے آگرہ کو ایک جدید عالمی اسمارٹ سٹی کی حیثیت سے فروغ دیا جاسکے گا ۔
وزیر اعظم نے آگرہ میں اپنے قیام کے دوران آگرہ کے کوٹھی مینا بازار میں ایک زبردست عوامی جلسے سے خطاب کرتے ہوئے کہا کہ آگرہ میں گنگاجل پروجیکٹ اور سی سی ٹی وی کیمروں کی تنصیب سے ہم آگرہ کو اسمارٹ سٹی بنانے کی سمت میں آگے بڑھ رہے ہیں۔
انہوں نے کہا کہ ان سہولیات سے سیاح بھی اس طرف متوجہ ہوسکیں گے ۔
وزیراعظم نے آیوشمان بھارت یوجنا کے تحت آگرہ میں ایس این میڈیکل کالج کی تازہ کا ری کی عمارت کا سنگ بنیاد رکھا ،جس کی بدولت آگرہ میں 100 بستروں کے وارڈ کے ساتھ خواتین کا اسپتال 200 کروڑروپے کی لاگت سےتعمیر کیا جائے گا ،جس سے سماج کے کمزور طبقوں کی صحت اور زچگی کی خدمات میں بہتری پیدا ہوسکے گی۔اس موقع پر وزیر اعظم نے آیوشمان بھارت یوجنا کی ستائش کرتے ہوئے کہا کہ محض 100 دنوں کی مختصر مدت میں سات لاکھ سے زائد افراد اس اسکیم سے فائدہ حاصل کرسکیں گے ۔
عام زمرے کے غریب افراد کو دس فیصد ریزرویشن دئے جانے کے بارے میں وزیراعظم نے کہا کہ یہ ایک صحیح سمت میں اٹھایا جانےوالا قدم ہے ۔
انہوں نے اس موقع پر یہ وضاحت بھی کی کہ سرکار اس امر کو یقینی بناتے ہوئے دیگر زمروں کے طلبا کو نقصان نہ پہنچے ۔
ریزرویشن میں مزید نشستو ں کا اضافہ کریں گے ۔
وزیراعظم نے کہا کہ عام زمرے کے غریبوں کے ریزرویشن کے ساتھ ساتھ اعلیٰ تعلیم کے میدان میں تعلیمی ،تکنیکی اور پیشہ ورانہ خدمات کے اداروں کے قیام کی سمت میں ایک اہم قدم اٹھایا ہے ۔اب ہم لوگوں کے عوام کے حقوق کو مزید غصب نہیں ہونے دیں گے۔
وزیراعظم نے اپنی تقریر میں مزید کہا کہ میں نے گزشتہ چار برسوں کے دوران بدعنوانی کے خلاف کارروائی کرکے کوشش کی ہے کہ آپ نے جس بڑی مقدار میں اکثریت سے مجھے کامیاب کیا تھا ، اس سے شرمندگی نہ ہو۔
یہی وجہ ہے کہ کچھ لوگوں نے اس چوکیدار کے خلاف بولنا شروع کردیا ہے ۔
اپنی سرکار کی ترجیحات گنواتے ہوئے ایک بار پھر کہا کہ پنچ دھارا یعنی ترقی کے پانچ طریقے ہی ملک وقوم کی ترقی کی کلید کی حیثیت رکھتے ہیں ، جن میں بچوں کے لئے تعلیم ،کسانوں کے لئے آبپاشی کی سہولت ، نوجوانوں کو روزگار ، بزرگوں کو دوائیں اور ہر ایک کو اس کی شکایت کا تدارک دستیاب ہوسکے ۔اس موقع پر وزیراعظم نے امرت اسکیم کے تحت آگرہ کے مغربی علاقے کے لئے سیوریج نیٹ ورک پروجیکٹ کا بھی سنگ بنیاد رکھا ۔
اس پروجیکٹ سے 50 ہزارسے زائد مکانات کو صفائی کی سہولت دستیاب ہوسکے گی۔
۰۰۰۰۰۰۰۰۰۰۰۰۰۰۰۰۰۰۰۰۰
م ن ۔س ش ۔رم
U-227
