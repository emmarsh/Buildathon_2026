نئی دہلی،22نومبر / وزیراعظم جناب نریندر مودی کی صدارت میں مرکزی کابینہ نے مرکز کے زیر انتظام علاقہ(یو ٹی ) دادر و نگر حویلی کے سلواسا میں میڈیکل کالج قائم کئے جانے کو اپنی منظوری دی ہے۔
اہم خصوصیات:
دادر و نگر حویلی انتظامیہ نے سلواسا میں میڈیکل کالج قائم کرنے کے لئے دو برس میں 189 کروڑ روپے کی سرمایہ لاگت مختص کی ہے۔
اس میں سے 114 کروڑ روپے سال 20-2019 کے دوران اور 75 کروڑ روپے 20-2019 کے دوران خرچ کئے جائیں گے۔
ہر سال 150 طلباء کا اس میڈیکل کالج میں داخلہ ہوگا۔
یہ پروجیکٹ 20-2019 تک مکمل ہو گا اور اس کی تعمیر اور سرمایہ اخراجات میڈیکل کونسل آف انڈیا (ایم سی آئی ) کے شرائط و ضوابط نیز صحت اور خاندانی بہبود کی وزارت کے ضابطوں اور رہنما خطوط کے تحت ہوں گے۔
میڈیکل کالج کے لئے سالانہ اخراجات ،مرکز کے زیر اتنظام علاقہ کے بجٹ التزام کے تحت کئے جائیں گے۔
اسٹیبلشمنٹ اخراجات سے متعلق کمیٹی (سی ای ای )کی سفارشات کے تحت 357 ریگولر عہدوں میں سے 14 (جے ایس )سطح اور اس سے اوپر (بشمول تدریسی اور غیر تدریسی عملہ)21 ریگولر عہدے قائم کئے جائیں گے۔
فوائد:
مرکزی کابینہ کی اس منظوری سے ڈاکٹروں کی دستیابی میں اضافہ ہوگا اور ڈاکٹروں کی قلت کے مسئلے میں بھی کمی آئے گی۔
اس سے مرکز کے زیر انتظام دو علاقوں کے طلباء کے لئے تعلیم حاصل کرنے کے مواقع میں اضافہ ہوگا۔
ضلعی اسپتالوں کے موجودہ بنیادی ڈھانچے کا زیادہ سے زیادہ استعمال کے علاوہ مرکز کے زیر انتظام دونوں علاقوں اور آس پاس کے علاقوں کے لوگوں کے لئے تیسرے درجے کی صحت سہولتیں بہتر ہوں گی۔
اس میڈیکل کالج سے مرکز کے زیر انتظام دونوں علاقوں کے قبائلی اور دیہی علاقوں میں رہائش پذیر طلباء کو فائدہ حاصل ہوگا۔
جس سے سماجی مساوات کو فروغ حاصل ہوگا۔
مرکز کے زیر انتظام علاقوں میں ڈاکٹروں کی تعداد میں اضافے سے بہتر طبی سہولتوں کو فروغ حاصل ہوگا۔
U.No: 5885
