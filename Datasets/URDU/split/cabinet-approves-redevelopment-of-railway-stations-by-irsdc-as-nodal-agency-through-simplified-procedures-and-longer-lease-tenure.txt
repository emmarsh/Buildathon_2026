نئی دہلی ،4اکتوبر :وزیراعظم ، جناب نریندرمودی کی قیادت میں مرکزی کابینہ نے بھارتیہ ریلوے کے ذریعہ ریلوے اسٹیشنوں کی ازسرنوترقی کی تجویز کو اپنی منظوری دے دی ہے ۔
اس کے لئے انڈین ریلوے اسٹیشن ڈیولپمنٹ کارپوریشن لمیٹڈ (آئی آرایس ڈی سی ) کو نوڈل ایجنسی اوراہم پروجیکٹ ترقیات ایجنسی بنایاجائیگا اور ضوابط کو آسان بنایاجائیگا ۔99برسوں پراحاطہ کرنے والے طویل المدت پٹے کے مختلف النوع کاروباری ماڈلوں کو اختیارکیاجائیگا اوراس طریقے سے بڑے پیمانے پرجدیدکاری عمل میں آئیگی اور عالمی سطح کا بنیادی ڈھانچہ قائم ہوگا۔
ملک بھرمیں تمام بڑے ریلوے اسٹیشنوں کی ازسرنوترقی کامنصوبہ بنایاگیاہے اوراس کے لئے ریلوے اسٹیشن کے اندراورباہرپڑی ہوئی خالی آراضی اورگنجائش کو کاروباری مقاصد کے تحت ترقی دی جائیگی ۔
یہ پروگرام مسافروں کے لئے جدید ترین سہولتیں فراہم کریگا اضافی مالیہ فراہم کریگا اور وزارت ریلوے کو مجموعی طورپر کم سے کم لاگت برداشت کرنی پڑیگی ۔
مزید برآں ریلوے اسٹیشنوں کی ازسرنوترقی جو ملک بھرمیں عمل میں آئیگی وہ معیشت پرمتعدد اورمختلف النوع اثرات مرتب کریگی ۔
اس کے نتیجے میں زیادہ تعدادمیں روزگارفراہم ہوں گے اور بہتراقتصادی نموحاصل ہوگی ۔
آئی آرایس ڈی سی ایک نوڈل ایجنسی ہے اور یہ ایجنسی مجموعی کلیدی منصوبہ اورکاروباری منصوبے انفرادی طورپریااسٹیشنوں کے گروپ کے لئے وضع کریگی اوراس بات کا لحاظ رکھے گی کہ لاگت کم سے کم ہو۔
وزارت ریلوے کے لئے کاروباری منصوبوں کی منظوری کے بعد آئی آرایس ڈی سی یادیگرپروجیکٹ ترقیات ایجنسیاں اسٹیشن کی ازسرنوترقی کا کام شروع کریں گی ۔
ریلوے /آرایل ڈی اے /آئی آرایس ڈی سی مقامی شہری انجمنوں اورشہری مقامی اداروں ، ڈی ڈی اے یادیگر یوٹی کے ساتھ مل کر ریلوے کی آراضی کو ترقی دینے کا منصوبہ وضع کریں گے ، ساتھ ہی ساتھ متعلقہ زمین کو فری ہولڈ بنیاد پر ریلوے کو منتقل کرنے کے امکانات کو بھی بروئے کارلائیں گے۔
اس کے نتیجے میں وزارت ریلوے ملک بھرمیں برائے نام لاگت پر بڑے ریلوے اسٹیشنوں کو ازسرنوترقی دینے کے کام کو مہمیز کرسکے گی ۔
یہ تمام ترترقیاتی کوششیں جدید ترین اسمارٹ اسٹیشنوں کے قیام میں مدد گار ہوں گی اوریہ تمام ترریلوے اسٹیشن منی اسمارٹ شہروں کے طورپر کام کریں گے ۔
ریلوے مسافراورصنعت کو سب سے زیادہ فائدہ ہوگا ۔
ریلوے مسافروں کو بین الاقوامی ریلوئے ٹرمنلوں جیسی سہولتیں حاصل ہوں گی اورتوقع کی جاتی ہے کہ اس پروگرام کے مثبت بیرونی نتائج میں سے ایک نتیجہ یہ بھی حاصل ہوگا کہ بڑے پیمانے پریعنی بڑی تعداد میں روزگارفراہم ہوں گے ۔
24اکتوبر ، 2015کو زونل ریلویز کے ذریعہ کابینی منظوریوں کے ضوابط کے مطابق 45برسوں کی پٹہ مدت کے لئے اے ون اوراے کیٹگوری کے اسٹیشنو ں کو ازسرنوترقی دینے کے لئے منظوری حاصل کی گئی تھی تاہم متوقع بولی لگانے والوں کی جانب ناکافی طورپر دلچسپی کا اظہارکیاگیاتھا۔
ڈیولپروں ، سرمایہ کاروں اور دیگرشراکت داروں سے گفت وشنید کے دوران کثیر النوع ذیلی پٹے داری اورآسان بولی لگانے کے ضوابط سمیت متعدد موضوعات پرتبادلہ خیالات عمل میں آئے تھے ۔
لہذا ان تمام معاملات سمیت ایک بہتر اور سہل پروگرام وضع کیاجاناتھا اوریہ کام ایک خصوصی عمل آوری ایجنسی یعنی آئی آرایس ڈی سی کے توسط سے عمل میں آناتھا ۔
**************
U-5147
