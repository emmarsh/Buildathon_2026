نئی دہلی 07فروری۔وزیراعظم جناب نریندرمودی کی صدارت میں ہونے والے مرکزی کابینہ کے اجلاس میں این ٹی پی سی لمیٹڈ کے تلنگانہ سپر تھرمل پاور پروجیکٹ(چار ہزار میگاواٹ ) کی 85 فیصد بجلی تلنگانہ کے لئے مختص کئے جانے اور این ٹی پی سی لمٹیڈ کی ایک ذیلی کمپنی پتراتو ودیوت اتپادن نگم لمٹیڈ ( پی وی یواین ایل ) کے پتراتو تھرمل پاور اسٹیشن (چار ہزار میگاواٹ ) کے توسیعی پروجیکٹ سے جھارکھنڈ سرکار کے لئے 85 فیصد بجلی مختص کئے جانے کی تجویز کو منظوری دے دی ۔
تفصیل :
یہ دونوں پروجیکٹ دو مرحلوںمیں تعمیر کئے جائیں گے ۔
تلنگانہ سپر تھرمل پاور پروجیکٹ پیڈا پلی ضلع کے راما گنڈم نامی مقام پرتعمیر کیا جائے گا اور پتراتو سپر تھرمل پاور اسٹیشن جھارکھنڈ ضلع کے پتراتو میں تعمیر کیا جائے گا۔
ٹی ایس ٹی پی پی کے پہلے مرحلے میں 800 میگاواٹ فی یونٹ کے دو یونٹ شامل ہوں گے جبکہ دوسرے مرحلے میں 800 میگاواٹ کے تین یونٹ شامل ہوں گے ۔جبکہ پتراتوتھرمل پاور اسٹیشن ( پی ٹی پی ایس) پہلے مرحلے میں 800 میگاواٹ فی یونٹ کے تین یونٹ اوردوسرے مرحلے میں 800 میگاواٹ فی یونٹ کے دو یونٹ شامل ہوں گے ۔
واضح ہوکہ آندھر ا پردیش ری – آرگنائزیشن ایکٹ 2014 کی رو سے ٹی پی سی وارث ریاست تلنگانہ میں 4000 میگاواٹ کی ایک پاور فیسلٹی تعمیر کرے گا ۔
یہ امر اس قانون کے 13 ویں جدول میں شامل ہے ۔
پی ٹی پی ایس کے 4000 میگاواٹ کے توسیعی پروجیکٹ کے لئے این ٹی پی سی لمٹیڈ اورجھارکھنڈ کی سرکار کے درمیان طے پانے والے جوائنٹ وینچر ایگریمنٹ میں 4000 میگاواٹ کے پی ٹی پی ایس توسیعی پروجیکٹ سے 85فیصدبجلی کی شرط شامل ہے ۔
سردست ان دونوں پروجیکٹس کے پہلے مرحلے کے تحت کام جاری ہے ۔توقع ہے کہ سال 21-2020 کی تیسری سہ ماہی میں تلنگانہ سپر تھرمل پاور کی تعمیر مکمل ہوجائے گی۔29 جنوری 2016 کی منظور شدہ سرمایہ کاری کے مطابق تلنگانہ سپر تھرمل پاور لمٹیڈ ( ٹی ایس ٹی پی پی ) کی لاگت 11811.26 کروڑ روپے رکھی گئی ہے ،جس میں سے 1849 کروڑروپے کے اخراجات مارچ 2018 تک کئے جاچکے تھے ۔
مزید برآں توقع ہے کہ پتراتو سپر تھرمل پاور اسٹیشن کے پہلے مرحلے کی تعمیر کی تکمیل کے بعد اس پروجیکٹ میں سال 23-2022 کی چوتھی سہ ماہی تک کام شروع ہوجائے گا۔30 اکتوبر 2017 کی منظورشدہ سرمایہ کاری کے مطابق پی ٹی پی ایس کے توسیعی پروجیکٹ کی تعمیر کی لاگت 18668 کروڑروپے ہے ، جن میں سے 247.66 کروڑروپے مارچ 2018 تک خرچ کئے جاچکے تھے ۔
۰۰۰۰۰۰۰۰۰۰۰۰۰۰۰۰۰۰۰۰۰
م ن ۔س ش ۔رم
U-750
