نئی دہلی،13نومبر 2018؍وزیر اعظم نے سنگاپور کے اپنے دورے سے قبل ایک بیان دیا ہے ، جس کا متن حسب ذیل ہے:
میں آسیان انڈیا اور مشرقی ایشیاء سربراہ کانفرنسوں میں شرکت کرنے کے لئے 15-14نومبر کو روانہ ہوجاؤں گا۔اس کے علاوہ میں علاقائی جامع اقتصادی شراکت داری لیڈروں کی میٹنگ میں بھی شرکت کروں گا۔
میری ان میٹنگوں میں شرکت آسیان ممبر ملکوں اورہند بحرالکاحل خطوں کے ساتھ ہماری وابستگی کو مستحکم کرنے کے ہمارے عزم کی نشاندہی کرتی ہے۔
میں دیگر آسیان اور مشرقی ایشیاء سربراہ کانفرنس کے لیڈروں کے ساتھ بات چیت کرنے کا بے صبری سے انتظار کررہا ہوں۔
14نومبر2018ء کو مجھے سنگاپور فنٹک فیسٹول میں کلیدی خطبہ دینے کا اعزاز حاصل ہوگا۔میں یہ خطبہ پہلے حکومت سربراہ کی حیثیت سے دوں گا۔مالی ٹیکنالوجی سے متعلق دنیا کے سب سے بڑے پروگرام کی حیثیت سے یہ فیسٹول اس تیز ترقی کرتے ہوئے سیکٹر میں ہندوستان کی طاقت کو دکھانے کے لئے نہ صرف ایک صحیح فورم ہے، بلکہ اختراع اور ترقی کو بڑھانے کے لئے عالمی شراکت داری بنانے کا بھی صحیح فورم ہے۔
اپنے دورے کے دوران مجھے شرکاء اور انڈیا-سنگاپور کی مشترکہ ہیکاتھون دوڑ جیتنے والوں کے ساتھ بات چیت کرنے کا موقع فراہم ہوگا۔یہ میرا پورا اعتقاد ہے کہ اگر ہم صحیح طور پر حوصلہ افزائی کریں اور ایکو سسٹم کو اپنائیں تو ہمارے نوجوانوں کے اندر عالمی لیڈر بننے کی صلاحیت ہے، جس سے وہ انسانیت کو درپیش چیلنجوں کو حل کرسکیں گے۔
مجھے بھروسہ ہے کہ سنگاپور کے میرے دورے سے آسیان اور مشرقی ایشیاء سمٹ ملک کے ساتھ ہماری بڑھتی ہوئی شراکت داری کو ایک نئی جہت ملے گے۔
چونکہ میں سنگاپور کے لئے روانہ ہورہا ہوں ، ایسے میں میں سنگاپور کو اس سال آسیان کی صدارت سنبھالنے کے لئے دلی مبارکباد پیش کرتا ہوں اور آسیان اور متعلقہ سربراہ کانفرنسوں کی میزبانی کرنے میں بھرپور کامیابی کے لئے اپنی نیک خواہشات پیش کرتا ہوں۔
U: 5753
