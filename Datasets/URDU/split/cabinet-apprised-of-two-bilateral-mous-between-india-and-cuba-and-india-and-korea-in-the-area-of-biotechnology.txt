نئی دہلی، 28دسمبر / مرکزی کابینہ کو وزیر اعظم جناب نریندر مودی کی قیادت میں بھارت اور کیوبا اور بھارت اور کوریا کے مابین بایو ٹیکنا لوجی کے شعبے میں دستخط کی گئی دو مفاہمتی عرضداشتوں سے آگاہی فراہم کی گئی ہے ۔
مذکورہ دونوں مفاہمتی عرضداشتوں پر بالترتیب 22 جون ، 2018 ء کو ہوانا ، کیوبا میں اور 9 جولائی ، 2018 ء کو نئی دلّی میں دستخط عمل میں آئے تھے ۔
کیوبا اور کوریا کے ساتھ بالترتیب ، جن دونوں مفاہمتی عرضداشتوں پر دستخط ہوئے ہیں ، اُن کا تعلق سائنس و ٹیکنا لوجی کے شعبے میں ، جہاں ملک میں اِن شعبوں میں کوئی مہارت دستیاب ہے ، پہلے سے طے شدہ شعبوں میں تعاون کرنے سے ہے ۔
اہم اثرات
مذکورہ مفاہمتی عرضداشتوں پر اس مقصد سے دستخط کئے گئے ہیں کہ بھارت – کیوبا اور بھارت – جمہوریہ کوریا کے مابین باہمی تعلقات کو مستحکم بنایا جا سکے اور سائنس اور ٹیکنا لوجی کی سفارت کاری میں اختراعاتی اشتراک کے لئے مستقبل کا ایجنڈا تیار کیا جا سکے تاکہ بایو ٹیکنا لوجی ، تعلیم ، تربیت و تحقیق کے شعبوں میں ٹھوس کلیدی منصوبے وضع کئے جا سکیں ۔
اس تجویز میں 50 پوسٹ گریجویٹ اور پی ایچ ڈی کے حامل افراد کے لئے حیاتیاتی سائنسز سے متعلق شعبوں میں پانچ برسوں کے روز گار کے مضمرات بھی پنہاں ہیں ۔
( م ن ۔
ع ا )
U. No. 6503
