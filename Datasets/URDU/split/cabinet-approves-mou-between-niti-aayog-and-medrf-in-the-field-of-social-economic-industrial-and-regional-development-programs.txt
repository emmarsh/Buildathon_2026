نئی دہلی،26 ستمبر2018؍وزیر اعظم جناب نریندر مودی کی سربراہی میں کابینہ کمیٹی نے آج سماجی، اقتصادی، صنعتی اور علاقائی ترقی کے پروگراموں کے شعبے میں نیتی آیوگ اور روسی فیڈریشن کی اقتصادی ترقی کی وزارت کے درمیان ایک مفاہمت نامہ کو منظوری دے دی ہے۔
اس مفاہمت نامہ کا مقصد حکمت عملی کی تیاری اور نفاذ کے فریم ورک میں تعاون اور سماجی، اقتصادی، صنعتی اور علاقائی ترقی کے پروگراموں کے امکانات کا پتہ لگانا ہے۔
یہ مفاہمت نامہ ایک فریم ورک فراہم کرتا ہے اور ایک دوسرے کی قوت و مارکیٹ ٹیکنالوجیوں اور پالیسیوں کو سمجھنے کے لئے ماحول فراہم کرتا ہے۔
اس مفاہمت نامہ میں تعاون کے حسب ذیل شعبوں کا احاطہ کیا گیا ہے۔
آپسی مفاد کے معاملات سے متعلق مشترکہ تحقیقی پروجیکٹوں پر عمل آوری اور ان کا اہتمام کرنا۔
حکومت کی حکمت عملیوں اور ترقیاتی پروگراموں سمیت دونوں فریقوں کے درمیان آپسی مفاد کے معاملات سے متعلق اعلانات اور تحقیق کے کاموں کا تبادلہ۔
مشترکہ پروگراموں میں شرکت کے لئے دونوں فریقوں کے ماہرین کا دورہ۔
طے شدہ ایجنڈے پر سیمیناروں ، کانفرنسوں اور دیگر میٹنگوں کا اہتمام کیا جانا۔
دونوں فریقوں کی آپسی مرضی کے مطابق تعاون کی دیگر صورتیں۔
U: 4966
