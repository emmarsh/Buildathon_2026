نئیدہلی07دسمبر۔وزیراعظم جناب نریندر مودی کی صدارت میں ہونےوالے مرکزی کابینہ کے اجلاس میں ہندوستان کے مالیاتی سراغ رسی یونٹوں (ایف آئی یو ) اوراس کے ہم پلہ غیر ملکی مالیاتی سراغ رسی یونٹوں (ایف آئی یو ) کے درمیان نظر ثانی شدہ مفاہمتی عرضداشت کو منظوری دے دی گئی ۔اس مفاہمتی عرضداشت کی روسے دونوں ممالک ایک دوسرے کے ساتھ معلومات کا تبادلہ کرسکیں گے۔اس نظر ثانی شدہ مفاہمتی عرضداشت کا مسودہ ایگمانٹ گروپ سیکریٹیریٹ کی نظر ثانی شدہ عرضداشت 2014 کی بنیاد پر تیار کیا گیا تھا ۔
پس منظر :
بیرونی ایف آئی یو اداروں کے ساتھ ایف آئی یو – آئی این ڈی کے کاموں میں غیر ملکی سراغ رسی یونٹوں (ایف آئی یو) سے موصول ہونے والی درخواستوں کی جانچ اور اس پرعمل درآمد غیر ملکی ایف آئی یو اداروں سے موصولہ معلومات کا پھیلاؤ غیر ملکی ایف آئی یو اداروں سے تعلقات کا قیام اور انہیں برقرار رکھنا نیز غیر ملکی ایف آئی یو اداروں کے ساتھ مفاہمتی عرضداشتوں پر گفتگو اور عمل درآمد شامل ہے۔
واضح ہوکہ بیشتر بیرونی ممالک کے ساتھ ان امور کی مفاہمتی عرضداشت مطلوب ہے جس پر معلومات کی باہمی منتقلی کے لئے استعمال کئے جانے کی غرض سے دستخط کئے جائیں گے ۔
۰۰۰۰۰۰۰۰۰۰۰۰۰۰۰۰۰۰۰۰۰
U-6101
