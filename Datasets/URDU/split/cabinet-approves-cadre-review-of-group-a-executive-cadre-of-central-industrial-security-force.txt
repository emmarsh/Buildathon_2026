نئیدہلی،10۔جنوری ۔
وزیر اعظم جناب نریندر مودی کی صدارت میں ہونے والے مرکزی کابینہ کے اجلاس میں سینٹرل انڈسٹریل سکیورٹی فورس (سی آئی ایس ایف ) کے گروپ اے کے ایگزیکٹیو کیڈر کے کیڈر ریویو کے عمل کو منظور ی دے دی ، جس کی رو سے اسسٹنٹ کمانڈنٹ سے ایڈیشنل ڈائریکٹر جنرل کے عہدے تک کے پچاس عہدے قائم کئے جاسکیں گے ،جس کا مقصد سی آئی ایس ایف کے سینئیر ڈیوٹی عہدوں پر نگراں عملے میں اضافہ کرنا ہے ۔
سی آئی ایس ایف کیڈر کی تشکیل نو سے گروپ اے کے عہدوں میں اضافہ ہوجائے گا اور ایڈیشنل ڈائریکٹر جنرل کے دو مناصب انسپکٹر جنرل کے سات عہدوں ڈپٹی انسپکٹر جنرل کے 8 عہدوں اور کمانڈنٹ کے 8 عہدوں کے اضافے کے ساتھ یہ تعداد 1252 سے بڑھ کر 1277 ہوجائے گی۔
کیڈر ریویو کے مضمرات :
سی آئی ایس ایف میں گروپ اے کے ان عہدوں کی تشکیل کے بعد اس فورس کی نگرانی ، اثر انگیزی اور اہلیت سازی میں اضافہ ہوجائے گا اور گروپ اے کے کیڈر ریویو کے بعد مجوزہ عہدوں کی بروقت تشکیل کی جاسکے گی ،جس سے اس فور س کی نگراں اور انتظامی اہلیتوں میں اضافہ ہوسکے گا۔
پس منظر :
واضح ہوکہ سی آئی ایس ایف کا قیام سی آئی ایس ایف ایکٹ 1968 کے 1983 کے ترمیم شدہ ایکٹ کے تحت ملک کی مسلح افواج کے طور پر عمل میں لایا گیا تھا ۔سی آئی ایس ایف کا ابتدائی چارٹر یہ تھا کہ پبلک سیکٹر اداروں کے اثاثوں کے تحفظ وسلامتی کو یقینی بنایاجاسکے ۔بعد ازاں 1989 ، 1999 اور 2009 کی ترامیم کے بعد اس کے ڈیوٹی چارٹر آف ڈیوٹیز اور سکیورٹی کور میں پرائیویٹ سیکٹر کے یونٹوں اور مرکزی سرکار کے ذریعہ تفویض کئے جانے والے دیگر فرائض کو بھی شامل کرلیا گیا ۔
سی آئی ایس ایف کا قیام 1969 میں تین بٹالینوں کے ساتھ عمل میں لایا گیا تھا ۔
اس فورس میں دیگر سی اے پی ایف دستوں جیسا بٹالینوں کا نظام موجود نہیں ہے ۔سوائے اس کے کہ اس میں بارہ بٹالینیں اور ایچ کیو آر یعنی مرکزی دفاتر شامل ہیں۔
سردست اس فورس کے ذریعہ ملک میں 59 ہوائی اڈوں سمیت 336 صنعتی اداروں کو حفاظت وسلامتی کی خدمات فراہم کرائی جارہی ہیں ۔ 1969 میں 3192 نفوس کی منظور شدہ نفری کے ساتھ قائم ہونے والی سی آئی ایس ایف کی افراد ی طاقت اب 30 جون 2017 کو بڑ ھ کر ایک لاکھ 49 ہزار 88 افراد کی نفری پر مشتمل ہوگئی ہے ۔سی آئی ایس ایف کا ہیڈ کوارٹر دہلی میں ہے ۔
ڈائریکٹر جنرل کے عہدے کے ایک افسر اس کی سربراہی کے فرائض انجام دیتے ہیں ۔
۰۰۰۰۰۰۰۰۰۰۰۰۰۰۰۰۰۰۰۰۰
U-210
