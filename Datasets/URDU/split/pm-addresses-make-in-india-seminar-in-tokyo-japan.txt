نئی دہلی،29 اکتوبر/ وزیراعظم جناب نریندر مودی نے آج ٹوکیو میں منعقدہ ‘میک ان انڈیا:افریقہ میں ہند۔
جاپان شراکت داری اور ڈیجیٹل پارٹنر شپ’سیمینار سے خطاب کیا۔
وزیراعظم نے اپنے خطاب کے دوران اس بات کی وضاحت کی کہ کس طرح مرکزی سرکار ملک میں آسان تجارتی عمل کو بہتر بنانے اور شہریوں کی زندگی کو آسان بنانے کے لئے اپنی توجہ مرکوز کررکھی ہے۔انہوں نے ہندوستان میں وسیع پیمانے پر جاپانی کمپنیوں کی موجودگی پر اپنی خوشی کااظہار کیا۔
اس بات کا ذکرکرتے ہوئے کہ جاپان ، ہندوستان کے متعدد اہم صنعتی پروجیکٹوں میں ایک اہم شراکت دار ہے،وزیراعظم نے گزشتہ چار برسوں کے دوران ہندوستان کی بہترین اقتصادی کارکردگی کے بارے میں بتایا۔انہوں نے کہا کہ ہندوستان آج سب سے تیزی کے ساتھ ترقی کرنے والی بڑی معیشت ہے۔
انہوں نے ہندوستانی معیشت میں ہونے والی دیگر اہم تبدیلیوں بشمول غیر رسمی معیشت سے رسمی معیشت میں منتقلی، ڈیجیٹل لین دین اور جی ایس ٹی کا ذکر کیا۔
وزیراعظم نے کہا کہ ہندوستان کی بڑھتی ہوئی معیشت، تیزی کے ساتھ ترقی کرتا ہوا متوسط طبقہ اور نوجوانوں پر مشتمل آبادی ، جاپانی سرمایہ کاروں کے لئے نئے مواقع فراہم کرتی ہے۔
اس تناظر میں انہوں نے دیگر اہم شعبوں میں سے کم لاگت میں ہونے والی مینوفیکچرنگ، آئی ٹی صنعت اور الیکٹرک موبیلیٹی کا ذکر کیا۔
وزیراعظم نے ہندوستان اور جاپان کے درمیان مشترکہ اقدار پرخصوصی زور دیا۔انہوں نے کہاکہ دونوں ممالک دنیا کے دیگر خطوں بشمول ہند۔بحرالکاہل، جنوبی ایشیا اور افریقہ میں مضبوط ترقیاتی پارٹنر شپ قائم کرنا چاہیں گے۔
***********
(م ن ۔م ع ۔
ر ض۔ 29.10.2018 )
U – 5532
