نئی دہلی،02 فروری 2018؍وزیر اعظم جناب نریندر مودی کل گوہاٹی میں ایڈوانٹیج آسام-عالمی سرمایہ کاروں کی چوٹی کانفرنس 2018 کے افتتاح اجلاس سے خطاب کریں گے۔
دوروزہ چوٹی کانفرنس سرمایہ کاری کو فروغ دینے کی اب تک کی سب سے بڑی کانفرنس ہوگی، جو آسام حکومت کی پہل پر منعقد کی جائے گی۔
اس چوٹی کانفرنس کا مقصد جغرافیائی اور حکمت عملی پر مبنی فائدوں کو اجاگر کرنا ہے، جس کی پیشکش آسام کے سرمایہ کاروں کو کی گئی ہے۔اس کانفرنس میں مینوفیکچرنگ صلاحیت اوران مواقعوں کو بھی اجاگر کیا جائے گا، جس کی پیشکش جنوب اور جنوب مشرقی ایشیاء میں بڑھتی ہوئی میعشت کے لئے برآمد پرمبنی مینوفیکچرنگ اور خدمات کے لحاظ سے ریاست کی طرف سے کی گئی ہے۔
اس چوٹی کانفرنس میں ریاست میں سرمایہ کاری کے مواقع کو بھی اجاگر کیا جائے گااور بجلی، زراعت، ڈبہ بند خوراک ، آئی ٹی،آئی ٹی ای ایس اور آبی ٹرانسپورٹ ،ساحلی ٹاؤن شپس ، پلاسٹک، پیٹرو کیمکل، دوا سازی، میڈیکل آلات، ہینڈلوم ، ٹیکسٹائل ، دست کاری، سیاحت، مہمان نوازی، شہری ہوابازی اور پیٹرولیم و قدرتی گیس پر توجہ دی جائے گی۔
م ن۔ح ا۔ن ع
U: 651
