نئی دہلی ،12 جنوری :مالدیپ کے وزیرخارجہ اورجمہوریہ مالدیپ کے صدرکے خصوصی ایلچی، ڈاکٹرمحمد عاصم نے کل یہاں، دوپہربعد، وزیراعظم جناب نریندرمودی سے ملاقات کی ۔
دونوں رہنماؤں نے قریبی ہمسایوں کے طورپر،بھارت اور مالدیپ کے مابین مشترکہ تاریخ ، ثقافت اور بحرہند میں سمندری مفادات سے مربوط دونوں ممالک کے تعلقات پرتبادلۂ خیالات کئے ۔
خصوصی ایلچی جناب عاصم نے اس امرکا اعادہ کیاکہ مالدیپ ‘‘پہلے بھارت’’ کی پالیسی کے تحت بھارت کے ساتھ قریبی تعلقات استواررکھنے کے لئے پابند عہد ہے ۔
خصوصی ایلچی جناب عاصم نے یہ بات بھی دوہرائی کہ صدریامین نے، وزیراعظم کو مالدیپ کا دورہ کرنے کی دعوت دی ہے ۔
وزیراعظم نے اس دعوت کے لئے اظہارتشکرکرتے ہوئے اس امرپراتفاق کیاکہ وہ معقول وقت پرمالدیپ کا دورہ کریں گے ۔
خصوصی ایلچی نے صدرعبداللہ یامین کی نیک خواہشات وزیراعظم کو پیش کیں ، وزیراعظم نے اپنی جانب سے بھی صدرموصو ف کے لئے ایسے ہی جذبات کا اظہارکیا۔
***************
(م ن ۔
ع آ۔820112.01.)
U-255
