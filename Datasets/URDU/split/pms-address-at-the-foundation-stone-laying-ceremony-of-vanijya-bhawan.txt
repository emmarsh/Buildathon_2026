نئی دہلی،22/جون۔
حکومت ہند کی وزارت مالیات کے تحت اقتصادی امور کا محکمہ، ایشیائی بنیادی ڈھانچہ سرمایہ کاری بینک(اے آئی آئی بی) کی تیسری سالا نہ میٹنگ کی میزبانی کرے گا۔یہ میٹنگ بھارت کے شہر ممبئی میں 25 سے 26 جون 2018 تک ہوٹل ٹرائڈینٹ/ اوبرائے اور ا ین سی پی اے میں منعقد کی جائے گی۔
ماضی میں یہ میٹنگ چین کی راجدھانی بیجنگ اور جیجو میں 2016 میں نیز 2017 میں جمہوریہ کوریا میں منعقد کی گئی تھی۔
اس سال کی میٹنگ کا موضوع ہے‘‘ بنیادی ڈھانچے کے لئے مالیہ کی فراہمی: اختراع اور اشتراک’’ جس میں مختلف تنظیموں کے رہنما اور سرکاری افسران ، بنیادی ڈھانچے سے متعلق سرمایہ کاری کے ذریعہ دیرپا مستقبل تعمیر کرنے کے لئے اپنے نت خیالات اور تجربات سے ایک دوسرے کو واقف کرائیں گے۔
اے آئی آئی کی اس تیسری سالانہ میٹنگ کے لئے ،حکومت مہاراشٹر صنعت کا محکمہ مرکزی محکمہ ہے۔
حکومت مہاراشٹر کا، مہاراشٹر انڈسٹریل ڈیولپمنٹ کارپوریشن( ایم آئی ڈی سی) ،مرکزی ایجنسی ہے، بھارت صنعت کی کنفیڈریشن(سی آئی آئی) پروفیشنل کانفرنس آرگنائزر( پی سی او) ہے، ترقی پذیر ملکوں کے تحقیق اور اطلاع کے نظام(آر آئی ایس) معلومات کا شراکت دار ہے۔
اس دو روزہ میٹنگ میں چوٹی کے پالیسی ساز ،اے آئی آئی بی رکن ممالک کے وزراء، شراکت دار اداروں پرائیویٹ شعبے اور سول سوسائٹی تنظیموں کے عہدے دار حصہ لیں گے۔
اس کے علاوہ مختلف میدانوں کے سرکردہ ماہرین مذاکرات کریں گے اور ماحولیاتی اور سماجی طور پر دوستانہ انداز میں ایشیا کے بنیادی ڈھانچے کے فرق پر گہرائی سے اظہار خیال کریں گے۔
بہت سے اعلی اختیاراتی سرکاری افسران اس میٹنگ میں موجود رہیں گے۔
اس موقع پر وزیراعظم جناب نریندر مودی اے آئی آئی بی کی تیسری سالانہ میٹنگ کا 26 جون2018 کو افتتاح کریں گے۔
اس کے علاوہ ریلوے، کوئلے، مالیہ اور کارپوریٹ امور کے مرکزی وزیر جناب پیوش گوئل اور وزارت مالیات کے تحت اقتصادی امور کے محکمے کے سیکریٹری جناب سوبھاش چندر گرگ بھی میٹنگ میں شرکت کریں گے۔
یہ شخصتیں بھارت میں بنیادی ڈھانچے کے منصوبوں میں سرمایہ کاری کے ماحولیاتی منظر نامہ پر تبادلہ خیال کریں گے اور تیسری سالانہ میٹنگ کے بارے میں اپنے خیالات اور نظریات سے ایک دوسروں کو واقف کرائیں گے۔
اس سال ایشیائی بنیادی ڈھانچہ فورم کا بھی آغاز کیاجائے گا جو قابل عمل اور پروجیکٹ پر مبنی طریقہ کار میں بنیادی ڈھانچہ فراہم کرنے والوں کو یکجا کرے گا۔
اے آئی آئی بی کی سالانہ میٹنگ کے دوران حکومت ہند میزبان ملکوں کے بہت سے سیمینار منعقد کرے گی۔
اس تقریبات کا مقصد بنیادی ڈھانچے میں رقم لگائے جانے کے اہم پہلوؤں پر غوروخوص کرنا ہے۔
حکومت ہند کی وزارت خزانہ کا اقتصادی امورکا محکمہ کامرس اور صنعت کے بھارتی ایوانوں(ایف آئی سی سی آئی) کے ساتھ مل کر ایک نمائش کا اہتمام کررہا ہے۔جس کاموضوع ہے ‘‘انڈیا انفراسٹرکچر ایکسپو 2018’’ یہ نمائش ا یشیائی بنیادی ڈھانچہ سرمایہ کاری کی تیسری سالانہ میٹنگ کے ساتھ ساتھ چلے گی۔اس نمائش کا مقصد کمپنیوں کو سرکاری اور پرائیویٹ شعبے کی طرف سے یہ پیش کش کرنا ہے کہ وہ ا پنے تازہ ترین نظریات، تکنالوجی کا مظاہرہ کریں ۔
********
(م ن۔
ا س۔
رض)
U-3237
