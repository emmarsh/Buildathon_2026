ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਵਿੱਚ ਮੰਤਰੀ ਮੰਡਲ ਨੇ ਪ੍ਰਗਤੀ ਮੈਦਾਨ ਵਿੱਚ ਇੰਡੀਆ ਟ੍ਰੇਡ ਪ੍ਰਮੋਸ਼ਨ ਆਰਗੇਨਾਈਜ਼ੇਸ਼ਨ (ਆਈਟੀਪੀਓ) ਵੱਲੋਂ 3.70 ਏਕੜ ਭੂਮੀ ਦੇ ਮੁਦਰੀਕਰਨ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।
ਇਹ ਕਾਰਜ ਪਾਰਦਰਸ਼ੀ ਪ੍ਰਤੀਯੋਗੀ ਬੋਲੀ ਪ੍ਰਕਿਰਿਆ ਰਾਹੀਂ ਨਿੱਜੀ ਖੇਤਰ ਸਹਿਤ ਤੀਜੇ ਪੱਖ ਰਾਹੀਂ ਹੋਟਲ ਨਿਰਮਾਣ ਅਤੇ ਸੰਚਾਲਨ ਲਈ 99 ਸਾਲ ਦੀ ਲੀਜ਼ ਦੇ ਅਧਾਰ ’ਤੇ ਹੋਵੇਗਾ।
ਇਹ ਕਦਮ ਪ੍ਰਗਤੀ ਮੈਦਾਨ ਦੇ ਵਿਕਾਸ ਪ੍ਰੋਜੈਕਟ ਪੜਾਅ-1 ਦਾ ਹਿੱਸਾ ਹੈ, ਭਾਵ ਇੰਟੀਗਰੇਟਿਡ ਐਗਜ਼ੀਬੀਸ਼ਨ ਕਮ ਕਨਵੈਨਸ਼ਨ ਸੈਂਟਰ (ਆਈਈਸੀਸੀ) ਦਾ ਹਿੱਸਾ ਹੈ।
ਇਸ ਦੀ ਪ੍ਰਵਾਨਗੀ 2254 ਕਰੋੜ ਰੁਪਏ ਦੀ ਅਨੁਮਾਣਤ ਲਾਗਤ ਨਾਲ ਜਨਵਰੀ, 2017 ਵਿੱਚ ਮੰਤਰੀ ਮੰਡਲ ਦੀ ਆਰਥਕ ਮਾਮਲਿਆਂ ਦੀ ਕਮੇਟੀ ਵੱਲੋਂ ਦਿੱਤੀ ਗਈ ਸੀ।
ਆਈਈਸੀਸੀ ਪ੍ਰੋਜੈਕਟ ਤਹਿਤ 7 ਹਜ਼ਾਰ ਲੋਕਾਂ ਦੇ ਬੈਠਣ ਦੀ ਵਿਵਸਥਾ, 1,00,000 ਵਰਗ ਮੀਟਰ ਦਾ ਪਰਦਰਸ਼ਨੀ ਖੇਤਰ ਅਤੇ 4800 ਵਾਹਨਾਂ ਦੀ ਬੇਸਮੈਂਟ ਪਾਰਕਿੰਗ ਸੁਵਿਧਾ ਨਾਲ ਵਿਸ਼ਵ ਪੱਧਰੀ ਅਤਿਆਧੁਨਿਕ ਐਗਜੀਬੀਸ਼ਨ ਕਮ ਕਨਵੈਨਸ਼ਨ ਸੈਂਟਰ ਬਣਾਉਣ ਦੀ ਤਜਵੀਜ਼ ਹੈ।
ਪ੍ਰਗਤੀ ਮੈਦਾਨ ਦੇ ਆਲੇ-ਦੁਆਲੇ ਦੇ ਖੇਤਰਾਂ ਵਿੱਚ ਟਰੈਫਿਕ ਭੀੜ ਨੂੰ ਦੂਰ ਕਰਨ ਦੇ ਕਦਮਾਂ ਨਾਲ ਖੇਤਰ ਵਿੱਚ ਭੀੜ ’ਚ ਕਮੀ ਆਵੇਗੀ।
ਭੂਮੀ ਦੇ ਮੁਦਰੀਕਰਨ ਰਾਹੀਂ ਉਗਰਾਹੇ ਗਏ ਕੋਸ਼ ਦੀ ਵਰਤੋਂ ਆਈਈਸੀਸੀ ਪ੍ਰੋਜੈਕਟ ਦੀ ਵਿੱਤੀ ਸਹਾਇਤਾ ਦੇ ਇੱਕ ਉਪਾਅ ਵਜੋਂ ਕੀਤੀ ਜਾਵੇਗੀ ਜੋ ਕੇਂਦਰ ਅਤੇ ਰਾਜ ਸਰਕਾਰਾਂ ਵੱਲੋਂ ਵਪਾਰ ਪ੍ਰੋਤਸਾਹਨ ਲਈ ਸਿਖਰ ਸੰਮੇਲਨ ਪੱਧਰੀ ਬੈਠਕਾਂ ਅਤੇ ਪਰਦਰਸ਼ਨੀਆਂ/ਪ੍ਰੋਗਰਾਮਾਂ ਨੂੰ ਆਯੋਜਿਤ ਕਰਨ ਲਈ ਜ਼ਰੂਰੀ ਹੈ।
ਆਈਈਸੀਸੀ ਪ੍ਰੋਜੈਕਟ ਅਤੇ ਆਵਾਜਾਈ ਭੀੜ-ਭਾੜ ਦੂਰ ਕਰਨ ਦਾ ਕਾਰਜ ਤੇਜ਼ੀ ਨਾਲ ਚੱਲ ਰਿਹਾ ਹੈ।
ਆਟੀਪੀਓ ਨੇ ਕਿਹਾ ਹੈ ਕਿ ਪੂਰਾ ਪ੍ਰੋਜੈਕਟ ਸਤੰਬਰ, 2019 ਤੱਕ ਪੂਰਾ ਹੋਣ ਦੀ ਉਮੀਦ ਹੈ।
ਆਈਈਸੀਸੀ ਪ੍ਰੋਜੈਕਟ ਨਾਲ ਭਾਰਤੀ ਵਪਾਰ ਨੂੰ ਲਾਭ ਹੋਵੇਗਾ ਅਤੇ ਭਾਰਤ ਦਾ ਵਿਦੇਸ਼ੀ ਵਪਾਰ ਵਧਣ ਵਿੱਚ ਮਦਦ ਮਿਲੇਗੀ।
***
ਏਕੇਟੀ/ਵੀਬੀਏ
