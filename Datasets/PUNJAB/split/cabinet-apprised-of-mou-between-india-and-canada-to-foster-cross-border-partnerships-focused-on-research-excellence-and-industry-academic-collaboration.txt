ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਰੇਲ ਮੰਤਰਾਲਾ ਅਧੀਨ ਚੱਲ ਰਹੇ ਜਨਤਕ ਖੇਤਰ ਦੇ ਉਦੱਮ(ਸੀਪੀਐਸਈ) ਬਰਨ ਸਟੈਂਡਰਡ ਕੰਪਨੀ ਲਿਮਟਿਡ (ਬੀਐੱਸਸੀਐੱਲ) ਨੂੰ ਬੰਦ ਕਰਨ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।
ਇਹ ਫੈਸਲਾ 10 ਸਾਲਾਂ ਤੋਂ ਵੱਧ ਸਮੇਂ ਵਿੱਚ ਕੰਪਨੀ ਦੇ ਲਗਾਤਾਰ ਡਿੱਗ ਰਹੇ ਭੌਤਿਕ ਅਤੇ ਵਿੱਤੀ ਪ੍ਰਦਰਸ਼ਨ ਅਤੇ ਭਵਿੱਖ ਵਿੱਚ ਇਸ ਦੇ ਸੁਧਰਨ ਦੀ ਘੱਟ ਸੰਭਾਵਨਾ ਕਾਰਣ ਲਿਆ ਗਿਆ।
ਇਸ ਨਾਲ ਘਾਟੇ ਵਿੱਚ ਚੱਲ ਰਹੀ ਬੀਐੱਸਸੀਐੱਲ ਲਈ ਵਰਤੋਂ ਵਿੱਚ ਲਿਆਂਦੇ ਜਾ ਰਹੇ ਜਨਤਕ ਫੰਡਾਂ ਦੀ ਬੱਚਤ ਹੋਵੇਗੀ ਅਤੇ ਇਸ ਦੀ ਵਰਤੋਂ ਹੋਰ ਵਿਕਾਸ ਕਾਰਜਾਂ ਲਈ ਕੀਤੀ ਜਾ ਸਕੇਗੀ।
ਸਰਕਾਰ ਵੰਡ ਪੈਕੇਜ ਅਤੇ ਕੰਪਨੀ ਦੀਆਂ ਚਾਲੂ ਦੇਣਦਾਰੀਆਂ ਨੂੰ ਸਮਾਪਤ ਕਰਨ ਲਈ 417.10 ਕਰੋੜ ਰੁਪਏ ਦੀ ਇਕੋ ਸਮੇਂ ਦੀ ਗਰਾਂਟ ਦੇਵੇਗੀ।
ਇਸ ਤੋਂ ਇਲਾਵਾ ਭਾਰਤ ਸਰਕਾਰ (ਰੇਲ ਮੰਤਰਾਲਾ) ਵੱਲੋਂ ਕੰਪਨੀ ਨੂੰ ਦਿੱਤੇ ਗਏ 35 ਕਰੋੜ ਰੁਪਏ ਦੇ ਬਕਾਇਆ ਕਰਜ਼ੇ ਨੂੰ ਮੁਆਫ ਕਰ ਦਿੱਤਾ ਜਾਵੇਗਾ।
ਬੀਐੱਸਸੀਐੱਲ ਦੇ 508 ਕਰਮਚਾਰੀ ਸਵੈਇੱਛਕ ਰਿਟਾਇਰਮੈਂਟ ਸਕੀਮ (ਵੀਆਰਐੱਸ) ਦਾ ਲਾਭ ਉਠਾਉਣਗੇ।
ਏਕੇਟੀ/ਵੀਬੀਏ
