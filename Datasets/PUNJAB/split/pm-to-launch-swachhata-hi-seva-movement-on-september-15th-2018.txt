ਪ੍ਰਦਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ 15 ਸਤੰਬਰ ਤੋਂ ਸਵੱਛਤਾ ਹੀ ਸੇਵਾ ਅੰਦੋਲਨ ਲਾਂਚ ਕਰਨਗੇ।
ਪਖਵਾੜਾ ਭਰ ਚਲਣ ਵਾਲੇ ਅੰਦੋਲਨ ਦੀ ਸ਼ੁਰੂਆਤ ਸਬੰਧੀ ਵਿਸ਼ਾਲ ਸਮਾਰੋਹ ਦੇ ਹਿੱਸੇ ਵਜੋਂ ਪ੍ਰਧਾਨ ਮੰਤਰੀ ਵੀਡੀਓ ਕਾਨਫਰੰਸਿੰਗ ਰਾਹੀਂ ਦੇਸ਼ ਭਰ ਦੇ 18 ਸਥਾਨਾਂ ਤੋਂ ਵੱਖ-ਵੱਖ ਵਰਗਾਂ ਦੇ ਲੋਕਾਂ ਨਾਲ ਸੰਵਾਦ ਕਰਨਗੇ।
ਜਿਨ੍ਹਾਂ ਲੋਕਾਂ ਨਾਲ ਪ੍ਰਧਾਨ ਮੰਤਰੀ ਸੰਵਾਦ ਕਰਨਗੇ ਉਨ੍ਹਾਂ ਵਿੱਚ ਹੋਰਨਾਂ ਤੋਂ ਇਲਾਵਾ ਸਕੂਲੀ ਬੱਚੇ, ਜਵਾਨ, ਅਧਿਆਤਮਕ ਆਗੂ, ਦੁੱਧ ਅਤੇ ਖੇਤੀਬਾੜੀ ਸਹਿਕਾਰੀ ਸਭਾਵਾਂ ਦੇ ਮੈਂਬਰ, ਮੀਡੀਆ ਕਰਮੀ, ਸਥਾਨਕ ਸਰਕਾਰੀ ਪ੍ਰਤੀਨਿਧ, ਰੇਲਵੇ ਕਰਮਚਾਰੀ, ਸਵੈ ਸਹਾਇਤਾ ਸਮੂਹ ਅਤੇ ਸਵੱਛਾਗ੍ਰਹੀ ਸ਼ਾਮਲ ਹੋਣਗੇ।
ਸਵੱਛਤਾ ਹੀ ਸੇਵਾ ਅੰਦੋਲਨ, ਜਿਸ ਦਾ ਉਦੇਸ਼ ਸਵੱਛਤਾ ਪ੍ਰਤੀ ਅਧਿਕ ਜਨਤਕ ਭਾਗੀਦਾਰੀ ਪੈਦਾ ਕਰਨਾ ਹੈ, 2 ਅਕਤੂਬਰ, 2018 ਨੂੰ ਸਵੱਛ ਭਾਰਤ ਮਿਸ਼ਨ ਦੀ ਚੌਥੀ ਵਰ੍ਹੇਗੰਢ ਤੱਕ ਆਯੋਜਿਤ ਕੀਤਾ ਜਾ ਰਿਹਾ ਹੈ, ਜੋ ਮਹਾਤਮਾ ਗਾਂਧੀ ਦੇ 150ਵੇਂ ਵਰ੍ਹੇ ਦੇ ਸਮਾਰੋਹਾਂ ਦੀ ਸ਼ੁਰੂਆਤ ਵੀ ਕਰੇਗਾ।
ਇਸ ਤੋਂ ਪਹਿਲਾਂ ਪ੍ਰਧਾਨ ਮੰਤਰੀ ਨੇ ਇੱਕ ਵੀਡੀਓ ਸੰਦੇਸ਼ ਰਾਹੀਂ ਇਸ ਅੰਦੋਲਨ ਨੂੰ ‘ਬਾਪੂ ਨੂੰ ਸ਼ਰਧਾਂਜਲੀਆਂ ਦੇਣ ਦਾ ਇੱਕ ਮਹਾਨ ਤਰੀਕਾ’ ਦੱਸਿਆ, ਉਨ੍ਹਾਂ ਨੇ ਲੋਕਾਂ ਨੂੰ “ਇਸ ਅੰਦੋਲਨ ਦਾ ਹਿੱਸਾ ਬਣਨ ਅਤੇ ਸਵੱਛ ਭਾਰਤ ਬਣਾਉਣ ਦੇ ਪ੍ਰਯਤਨਾਂ ਨੂੰ ਮਜ਼ਬੂਤ ਕਰਨ ” ਲਈ ਪ੍ਰੋਤਸਾਹਿਤ ਕੀਤਾ।
***
ਏਕੇਟੀ/ਕੇਪੀ/ਐੱਸਬੀਪੀ
