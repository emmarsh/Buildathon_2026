ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ, 10 ਅਗਸਤ, 2018 ਨੂੰ ਵਿਗਿਆਨ ਭਵਨ, ਨਵੀਂ ਦਿੱਲੀ ਵਿਖੇ ਵਿਸ਼ਵ ਬਾਇਓਫਿਊਲ ਦਿਵਸ ਸਮਾਰੋਹ ਵਿੱਚ ਹਿੱਸਾ ਲੈਣਗੇ।
ਉਹ ਭਿੰਨ-ਭਿੰਨ ਲੋਕਾਂ ਦੇ ਇਕੱਠ ਨੂੰ ਸੰਬੋਧਨ ਕਰਨਗੇ ਜਿਸ ਵਿੱਚ ਕਿਸਾਨ, ਵਿਗਿਆਨਕ, ਉੱਦਮੀ, ਵਿਦਿਆਰਥੀ, ਸਰਕਾਰੀ ਅਧਿਕਾਰੀ ਅਤੇ ਵਿਧਾਇਕ ਸ਼ਾਮਲ ਹੋਣਗੇ।
ਬਾਇਓਫਿਊਲ ਕੱਚੇ ਤੇਲ ਦੇ ਆਯਾਤ ’ਤੇ ਨਿਰਭਰਤਾ ਨੂੰ ਘਟਾਉਣ ਵਿੱਚ ਮਦਦ ਕਰ ਸਕਦੇ ਹਨ।
ਇਹ ਵਾਤਾਵਰਣ ਨੂੰ ਸਾਫ਼ ਕਰਨ, ਕਿਸਾਨਾਂ ਲਈ ਵਾਧੂ ਆਮਦਨ ਸਿਰਜਣ ਅਤੇ ਗ੍ਰਾਮੀਣ ਖੇਤਰਾਂ ਵਿੱਚ ਰੋਜ਼ਗਾਰ ਸਿਰਜਣ ਵਿੱਚ ਯੋਗਦਾਨ ਦੇ ਸਕਦੇ ਹਨ।
ਇਸ ਲਈ, ਬਾਇਓਫਿਊਲ ਕਿਸਾਨਾਂ ਦੀ ਆਮਦਨ ਵਧਾਉਣ ਅਤੇ ਸਵੱਛ ਭਾਰਤ ਸਮੇਤ ਸਰਕਾਰ ਦੇ ਵੱਖ-ਵੱਖ ਉਪਰਾਲਿਆਂ ਲਈ ਬਹੁਤ ਲਾਭਦਾਇਕ ਹਨ।
ਕੇਂਦਰ ਸਰਕਾਰ ਦੇ ਯਤਨਾਂ ਸਦਕਾ, ਇਥਾਨੋਲ ਸਪਲਾਈ ਸਾਲ 2013-14 ਦੌਰਾਨ ਪੈਟਰੋਲ ਵਿੱਚ ਇਥਾਨੋਲ ਮਿਸ਼ਰਣ 38 ਕਰੋੜ ਲੀਟਰ ਤੋਂ ਵਧ ਕੇ ਵਰ੍ਹੇ 2017-18 ਵਿੱਚ ਅੰਦਾਜ਼ਨ ਇਥਾਨੋਲ ਸਪਲਾਈ 141 ਕਰੋੜ ਲੀਟਰ ਹੋ ਗਈ ਹੈ।
ਸਰਕਾਰ ਨੇ ਜੂਨ 2018 ਵਿੱਚ ਬਾਈਓਫਿਊਲ ’ਤੇ ਰਾਸ਼ਟਰੀ ਨੀਤੀ ਵੀ ਪ੍ਰਵਾਨ ਕੀਤੀ ਹੈ।
***
ਏਕੇਟੀ/ਕੇਪੀ/ਏਕੇ
