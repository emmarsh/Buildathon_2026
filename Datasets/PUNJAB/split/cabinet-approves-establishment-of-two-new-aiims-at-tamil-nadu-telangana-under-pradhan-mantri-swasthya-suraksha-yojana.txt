ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਵਿੱਚ ਕੇਂਦਰੀ ਮੰਤਰੀ ਮੰਡਲ ਨੇ ਅੱਜ ਤਮਿਲਨਾਡੂ ਦੇ ਮਦੁਰਈ ਵਿੱਚ 1,264 ਕਰੋੜ ਰੁਪਏ ਦੀ ਲਾਗਤ ਨਾਲ ਅਤੇ ਤੇਲੰਗਾਨਾ ਦੇ ਬੀਬੀ ਨਗਰ ਵਿੱਚ 1,028 ਕਰੋੜ ਰੁਪਏ ਦੀ ਲਾਗਤ ਨਾਲ ਦੋ ਨਵੇਂ ਸਰਬ ਭਾਰਤੀ ਮੈਡੀਕਲ ਸਾਇੰਸ ਸੰਸਥਾਨ (ਏਮਸ) ਦੀ ਸਥਾਪਨਾ ਦੀ ਮਨਜ਼ੂਰੀ ਦੇ ਦਿੱਤੀ ਹੈ।
ਦੋਹਾਂ ਸਥਾਨਾਂ ’ਤੇ ਏਮਸ ਦੀ ਸਥਾਪਨਾ ਪ੍ਰਧਾਨ ਮੰਤਰੀ ਸਵਾਸਥਯ ਸੁਰਕਸ਼ਾ ਯੋਜਨਾ (ਪੀਐੱਮਐੱਸਐੱਸਵਾਈ) ਤਹਿਤ ਕੀਤੀ ਜਾਵੇਗੀ।
ਕੇਂਦਰੀ ਮੰਤਰੀ ਮੰਡਲ ਨੇ ਉਪਰੋਕਤ ਦੋਨੋਂ ਏਮਸ ਵਿੱਚ 2,25,000 ਰੁਪਏ (ਨਿਰਧਾਰਿਤ) + ਐੱਨਪੀਏ ਬੇਸਿਕ ਤਨਖ਼ਾਹ + ਐੱਨਪੀਏ 2,37,500 ਤੋਂ ਅਧਿਕ ਨਹੀਂ ਦੀ ਮੂਲ ਤਨਖ਼ਾਹ ਵਿੱਚ ਡਾਇਰੈਕਟਰ ਦੇ ਇੱਕ-ਇੱਕ ਪਦ ਦੇ ਸਿਰਜਣ ਨੂੰ ਵੀ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ।
ਲਾਭ :
ਹਰੇਕ ਨਵੇਂ ਏਮਸ ਵਿੱਚ ਗ੍ਰੈਜੂਏਟ (ਐੱਮਬੀਬੀਐੱਸ) ਦੀਆਂ 100 ਸੀਟਾਂ ਅਤੇ ਬੀਐੱਸਸੀ (ਨਰਸਿੰਗ) ਦੀਆਂ 60 ਸੀਟਾਂ ਹੋਣਗੀਆਂ।
ਹਰੇਕ ਵਿੱਚ ਏਮਸ ਵਿੱਚ 15-20 ਸੁਪਰ ਸਪੈਸ਼ਲਿਟੀ ਵਿਭਾਗ ਹੋਣਗੇ।
ਹਰੇਕ ਨਵੇਂ ਏਮਸ ਲਗਭਗ 750 ਬਿਸਤਰ ਜੋੜਨਗੇ।
ਮੌਜੂਦਾ ਕਾਰਜਸ਼ੀਲ ਏਮਸ ਦੇ ਡਾਟਾ ਅਨੁਸਾਰ ਆਸ਼ਾ ਹੈ ਕਿ ਹਰੇਕ ਨਵੇਂ ਏਮਸ ਵਿੱਚ ਹਰੇਕ ਦਿਨ 1500 ਬਾਹਰੀ ਰੋਗੀ ਅਤੇ ਹਰੇਕ ਮਹੀਨੇ 1000 ਇਨਡੋਰ ਪੇਸ਼ੇਂਟ ਰੋਗੀ ਆਉਣਗੇ।
ਪ੍ਰੋਜੈਕਟਾਂ ਦਾ ਵੇਰਵਾ :
ਨਵੇਂ ਏਮਸ ਦੀ ਸਥਾਪਨਾ ਵਿੱਚ ਹਸਪਤਾਲ ਬਣਾਉਣਾ, ਚਿਕਿਤਸਾ ਅਤੇ ਨਰਸਿੰਗ ਪਾਠਕ੍ਰਮਾਂ ਲਈ ਸਿੱਖਿਆ ਦਾ ਬਲਾਕ ਤਿਆਰ ਕਰਨਾ, ਰਿਹਾਇਸ਼ੀ ਇਮਾਰਤ ਬਣਾਉਣਾ ਅਤੇ ਏਮਸ ਨਵੀਂ ਦਿੱਲੀ ਅਤੇ ਪੀਐੱਮਐੱਸਐੱਸਵਾਈ ਦੇ ਫੇਜ਼-1 ਤਹਿਤ ਸ਼ੁਰੂ ਕੀਤੇ ਗਏ 6 ਨਵੇਂ ਏਮਸ ਦੀ ਤਰਜ਼ ’ਤੇ ਸਬੰਧਤ ਸੁਵਿਧਾਵਾਂ / ਸੇਵਾਵਾਂ ਪ੍ਰਦਾਨ ਕਰਨਾ ਸ਼ਾਮਲ ਹੈ।
ਉਦੇਸ਼ ਖੇਤਰ ਵਿੱਚ ਤੀਸਰੇ ਪੱਧਰ ਦੀ ਸਿਹਤ ਸੇਵਾ, ਚਿਕਿਤਸਾ ਸਿੱਖਿਆ, ਨਰਸਿੰਗ ਸਿੱਖਿਆ ਅਤੇ ਖੋਜ ਲਈ ਰਾਸ਼ਟਰੀ ਮਹੱਤਵ ਦੇ ਸੰਸਥਾਨ ਵਜੋਂ ਨਵੇਂ ਏਮਸ ਸਥਾਪਤ ਕਰਨਾ ਹੈ।
ਪ੍ਰਸਤਾਵਿਤ ਸੰਸਥਾਨ ਵਿੱਚ 750 ਬਿਸਤਰ ਸਮਰੱਥਾ ਦਾ ਹਸਪਤਾਲ ਹੋਵੇਗਾ ਜਿਸ ਵਿੱਚ ਐਮਰਜੈਂਸੀ/ ਟਰਾਮਾ, ਬਿਸਤਰ, ਆਯੁਸ਼ ਬਿਸਤਰ, ਨਿਜੀ ਬਿਸਤਰ ਅਤੇ ਆਈਸੀਯੂ ਸਪੈਸ਼ਲਿਟੀ ਅਤੇ ਸੁਪਰ/ਸਪੈਸ਼ਲਿਟੀ ਬਿਸਤਰ ਹੋਣਗੇ ।
ਇਸ ਤੋਂ ਇਲਾਵਾ ਇੱਕ ਮੈਡੀਕਲ ਕਾਲਜ, ਆਯੁਸ਼ ਬਲਾਕ, ਆਡੀਟੋਰੀਅਮ, ਨਾਈਟ ਸ਼ੈਲਟਰ, ਗੈਸਟ ਹਾਊਸ, ਬੋਰਡਿੰਗ ਅਤੇ ਰਿਹਾਇਸ਼ੀ ਸੁਵਿਧਾਵਾਂ ਹੋਣਗੀਆਂ।
ਨਵੇਂ ਏਮਸ ਦੀ ਸਥਾਪਨਾ ਨਾਲ ਪੂੰਜੀ ਅਸਾਸਿਆਂ ਦਾ ਨਿਰਮਾਣ ਹੋਵੇਗਾ ਜਿਸ ਦੇ ਲਈ ਜ਼ਰੂਰੀ ਮੁਹਾਰਤ ਪ੍ਰਾਪਤ ਮਨੁੱਖੀ ਸ਼ਕਤੀ ਦਾ ਸਿਰਜਣ 6 ਨਵੇਂ ਏਮਸ ਦੀ ਤਰਜ਼ ’ਤੇ ਕੀਤਾ ਜਾਵੇਗਾ ।
ਇਨ੍ਹਾਂ ਸੰਸਥਾਨਾਂ ’ਤੇ ਹੋਣ ਵਾਲੇ ਖਰਚ ਅਨੁਦਾਨ ਸਹਾਇਤਾ ਵਜੋਂ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲਾ ਦੀ ਪੀਐੱਮਐੱਸਐੱਸਵਾਈ ਬਜਟ ਮਦ ਤੋਂ ਦਿੱਤਾ ਜਾਵੇਗਾ ।
ਤਮਿਲਨਾਡੂ ਅਤੇ ਤੇਲਾਂਗਾਨਾ ਵਿੱਚ ਨਵੇਂ ਏਮਸ ਦੀ ਸਥਾਪਨਾ ਦੀ ਮਾਂ ਸੀਮਾ 45 ਮਹੀਨੇ ਹੋਵੇਗੀ।
ਇਸ ਵਿੱਚ ਨਿਰਮਾਣ ਫੇਜ਼ ਤੋਂ ਪਹਿਲਾਂ 10 ਮਹੀਨੇ, ਨਿਰਮਾਣ ਫੇਜ਼ ਦੌਰਾਨ 32 ਮਹੀਨੇ ਅਤੇ ਸਥਾਈਕਰਨ/ਚਾਲੂ ਕਰਨ ਦਾ ਫੇਜ਼ 3 ਮਹੀਨੇ ਦਾ ਹੋਵੇਗਾ।
ਨਿਰਮਾਣ ਲਾਗਤ ਅਤੇ ਨਵੇਂ ਏਮਸ ਚਲਾਉਣ ਦਾ ਖਰਚ ਪੀਐੱਮਐੱਸਐੱਸਵਾਈ ਤਹਿਤ ਕੇਂਦਰ ਸਰਕਾਰ ਉਠਾਏਗੀ।
ਪ੍ਰਭਾਵ :
ਨਵੇਂ ਏਮਸ ਦੀ ਸਥਾਪਨਾ ਨਾਲ ਖੇਤਰ ਵਿੱਚ ਨਾ ਕੇਵਲ ਸਿਹਤ ਸਿੱਖਿਆ ਅਤੇ ਸਿਖਲਾਈ ਵਿੱਚ ਪਰਿਵਰਤਨ ਆਵੇਗਾ ਬਲਕਿ ਦੇਸ਼ ਵਿੱਚ ਸਿਹਤ ਸੇਵਾ ਦੇ ਪੇਸ਼ੇਵਰ ਲੋਕਾਂ ਦੀ ਕਮੀ ਵੀ ਦੂਰ ਹੋਵੇਗੀ।
ਨਵੇਂ ਏਮਸ ਦੀ ਸਥਾਪਨਾ ਨਾਲ ਅਬਾਦੀ ਨੂੰ ਸੁਪਰ ਸਪੈਸ਼ਲਿਟੀ ਸਿਹਤ ਸੇਵਾ ਪ੍ਰਦਾਨ ਕਰਨ ਅਤੇ ਡਾਕਟਰ ਅਤੇ ਹੋਰ ਸਿਹਤ ਕਰਮਚਾਰੀਆਂ ਦਾ ਪੂਲ ਬਣਾਉਣ ਦਾ ਦੋਹਰਾ ਉਦੇਸ਼ ਪ੍ਰਾਪਤ ਹੋਵੇਗਾ ਜੋ ਰਾਸ਼‍ਟਰੀ ਸਿਹਤ ਮਿਸ਼ਨ (ਐੱਨਐੱਚਐੱਮ) ਤਹਿਤ ਤਿਆਰ ਕੀਤੇ ਜਾ ਰਹੇ ਪ੍ਰਾਇਮਰੀ ਅਤੇ ਦੂਜੇ ਪੱਧਰ ਦੇ ਸੰਸਥਾਨਾਂ/ਸੁਵਿਧਾਵਾਂ ਲਈ ਉਪਲੱਬਧ ਹੋਣਗੇ ।
ਨਵੇਂ ਏਮਸ ਦੇ ਨਿਰਮਾਣ ਵਿੱਚ ਪੂਰੀ ਤਰ੍ਹਾਂ ਕੇਂਦਰ ਸਰਕਾਰ ਦਾ ਪੈਸਾ ਲੱਗੇਗਾ ।
ਸੰਚਾਲਨ ਅਤੇ ਰੱਖ-ਰਖਾਅ ਦਾ ਖਰਚ ਪੂਰੀ ਤਰ੍ਹਾਂ ਕੇਂਦਰ ਸਰਕਾਰ ਵੱਲੋਂ ਉਠਾਇਆ ਜਾਵੇਗਾ ।
ਰੋਜ਼ਗਾਰ ਸਿਰਜਣ :
ਇਨ੍ਹਾਂ ਰਾਜਾਂ ਵਿੱਚ ਨਵੇਂ ਏਮਸ ਦੀ ਸਥਾਪਨਾ ਨਾਲ ਹਰੇਕ ਏਮਸ ਵਿੱਚ ਵੱਖ-ਵੱਖ ਫੈਕਲਟੀ ਅਤੇ ਗ਼ੈਰ ਫੈਕਲਟੀ ਪਦਾਂ ’ਤੇ ਲਗਭਗ 3000 ਲੋਕਾਂ ਨੂੰ ਰੋਜ਼ਗਾਰ ਮਿਲੇਗਾ।
ਸ਼ਾਪਿੰਗ ਸੈਂਟਰ, ਕੈਂਟੀਨ ਜਿਹੀਆਂ ਸੁਵਿਧਾਵਾਂ ਅਤੇ ਸੇਵਾਵਾਂ ਕਾਰਨ ਨਵੇਂ ਏਮਸ ਦੇ ਆਸ-ਪਾਸ ਦੇ ਖੇਤਰ ਵਿੱਚ ਅਪ੍ਰਤੱਖ ਰੋਜ਼ਗਾਰ ਵੀ ਮਿਲਣਗੇ।
ਵੱਖ-ਵੱਖ ਨਵੇਂ ਏਮਸ ਦੇ ਨਿਰਮਾਣ ਦੌਰਾਨ ਕਾਫ਼ੀ ਲੋਕਾਂ ਨੂੰ ਰੋਜ਼ਗਾਰ ਮਿਲਣ ਦੀ ਆਸ (ਉਮੀਦ) ਹੈ।
****
ਏਕੇਟੀ/ਐੱਸਐੱਚ
