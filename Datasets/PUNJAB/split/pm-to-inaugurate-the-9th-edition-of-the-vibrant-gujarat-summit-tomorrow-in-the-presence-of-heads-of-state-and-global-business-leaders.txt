ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ 18 ਜਨਵਰੀ, 2019 ਨੂੰ ਵਾਈਬ੍ਰੈਂਟ ਗੁਜਰਾਤ ਦੇ 9ਵੇਂ ਐਡੀਸ਼ਨ ਦਾ ਉਦਘਾਟਨ ਕਰਨਗੇ।
9ਵੇਂ ਵਾਈਬ੍ਰੈਂਟ ਗੁਜਰਾਤ ਗਲੋਬਲ ਸਮਿਟ ਵਿੱਚ ਦੇਸ਼ਾਂ ਦੇ ਮੁਖੀ , ਗਲੋਬਲ ਉਦਯੋਗ ਦੇ ਲੀਡਰ ਅਤੇ ਵਿਚਾਰਕ ਲੀਡਰ ਹਿੱਸਾ ਲੈਣਗੇ।
9ਵਾਂ ਵਾਈਬ੍ਰੈਂਟ ਗੁਜਰਾਤ 2019 ਸਮਿਟ ਗਲੋਬਲ, ਰਾਸ਼ਟਰੀ ਅਤੇ ਰਾਜ ਪੱਧਰੀ ਏਜੰਡਾ ਬਾਰੇ ਚਰਚਾ ਲਈ ਇੱਕ ਫੋਰਮ ਪ੍ਰਦਾਨ ਕਰੇਗਾ ਜਿਸ ਵਿੱਚ ਮੁੱਖ ਜ਼ੋਰ 'ਨਿਊ ਇੰਡੀਆ' ਦੇ ਸਰਬਪੱਖੀ ਵਿਕਾਸ ਉੱਤੇ ਹੋਵੇਗਾ।
ਵਾਈਬ੍ਰੈਂਟ ਗੁਜਰਾਤ ਦੇ ਹਿੱਸੇ ਵਜੋਂ ਆਯੋਜਿਤ ਕੀਤੇ ਜਾਣ ਵਾਲੇ ਫਲੈਗਸ਼ਿਪ ਪ੍ਰੋਗਰਾਮਾਂ ਤੋਂ ਇਲਾਵਾ ਸਮਿਟ ਦੇ 9ਵੇਂ ਐਡੀਸ਼ਨ ਵਿੱਚ ਫੋਰਮਾਂ ਦਾ ਇੱਕ ਪੂਰੀ ਤਰ੍ਹਾਂ ਨਵਾਂ ਸੈੱਟ ਪੇਸ਼ ਕੀਤਾ ਜਾਵੇਗਾ, ਜਿਸ ਦਾ ਉਦੇਸ਼ ਸਮਿਟ ਵਿੱਚ ਗਿਆਨ ਸਾਂਝਾ ਕਰਨ ਵਿੱਚ ਵਿਭਿੰਨਤਾ ਲਿਆਉਣਾ ਅਤੇ ਪ੍ਰਤੀਭਾਗੀਆਂ ਦਰਮਿਆਨ ਨੈੱਟਵਰਕਿੰਗ ਦਾ ਪੱਧਰ ਸਾਂਝਾ ਕਰਨ ਵਿੱਚ ਤੇਜ਼ੀ ਲਿਆਉਣਾ ਹੈ।
ਵਾਈਬ੍ਰੈਂਟ ਗੁਜਰਾਤ ਦੀ ਸਮੁੱਚੀ ਕਲਪਨਾ ਸ੍ਰੀ ਨਰੇਂਦਰ ਮੋਦੀ ਵੱਲੋਂ ਇਸ ਰਾਜ ਦੇ ਮੁੱਖ ਮੰਤਰੀ ਰਹਿਣ ਦੌਰਾਨ ਕੀਤੀ ਗਈ ਸੀ।
2003 ਵਿੱਚ ਇਸ ਦੀ ਸ਼ੁਰੂਆਤ ਤੋਂ ਲੈ ਕੇ ਵਾਈਬ੍ਰੈਂਟ ਗੁਜਰਾਤ, ਭਾਰਤ ਦੇ ਸਾਰੇ ਰਾਜਾਂ ਲਈ ਹਿੱਸਾ ਲੈਣ ਅਤੇ ਨਿਵੇਸ਼ ਨੂੰ ਉਤਸ਼ਾਹਿਤ ਕਰਨ ਦਾ ਇੱਕ ਗਲੋਬਲ ਨੈੱਟਵਰਕਿੰਗ ਪਲੇਟਫਾਰਮ ਬਣ ਚੁੱਕਾ ਹੈ।
ਇਹ ਸਿਖ਼ਰ ਸੰਮੇਲਨ ਗਲੋਬਲ ਸਮਾਜਕ-ਆਰਥਕ ਵਿਕਾਸ ਏਜੰਡਾ ਉੱਤੇ ਵਿਚਾਰ ਕਰਨ ਲਈ ਇੱਕ ਮੰਚ ਦਾ ਰੂਪ ਧਾਰ ਚੁੱਕਾ ਹੈ।
ਇਸ ਤੋਂ ਇਲਾਵਾ ਇਹ ਗਿਆਨ ਸਾਂਝਾ ਕਰਨ ਅਤੇ ਪ੍ਰਭਾਵੀ ਭਾਈਵਾਲੀਆਂ ਲਈ ਸਹੂਲਤ ਪ੍ਰਦਾਨ ਕਰ ਰਿਹਾ ਹੈ।
8ਵਾਂ ਵਾਈਬ੍ਰੈਂਟ ਗੁਜਰਾਤ ਗਲੋਬਲ ਸਿਖਰ ਸੰਮੇਲਨ ਜਨਵਰੀ, 2017 ਵਿੱਚ ਆਯੋਜਿਤ ਹੋਇਆ ਸੀ ਜਿਸ ਵਿੱਚ 100+ ਦੇਸ਼ਾਂ ਤੋਂ 25,000+ ਡੈਲੀਗੇਟ ਸ਼ਾਮਲ ਹੋਏ ਸਨ ਜਿਨ੍ਹਾਂ ਵਿੱਚ 4 ਦੇਸ਼ਾਂ ਦੇ ਮੁਖੀ, ਨੋਬਲ ਪੁਰਸਕਾਰ ਜੇਤੂ, ਗਲੋਬਲ ਉਦਯੋਗ ਅਤੇ ਵਿਚਾਰਕ ਲੀਡਰ ਸ਼ਾਮਲ ਸਨ।
ਵਾਈਬ੍ਰੈਂਟ ਗੁਜਰਾਤ 2019 ਦੀਆਂ ਮੁੱਖ ਵਿਸ਼ੇਸ਼ਤਾਵਾਂ
ਭਾਰਤ ਵਿੱਚ ਵਿਗਿਆਨ, ਟੈਕਨੋਲੋਜੀ, ਇੰਜੀਨੀਅਰਿੰਗ ਅਤੇ ਗਣਿਤ (ਸਟੈਮ) ਸਿੱਖਿਆ ਅਤੇ ਖੋਜ ਲਈ ਗੋਲਮੇਜ਼ ਵਿਚਾਰ-ਵਟਾਂਦਰਾ ਦੇ ਮੌਕੇ।
ਇਸ ਗੋਲਮੇਜ਼ ਵਿਚਾਰ-ਵਟਾਂਦਰੇ ਵਿੱਚ ਭਾਰਤ ਦੇ ਉੱਘੇ ਸਿੱਖਿਆ ਮਾਹਿਰ ਅਤੇ ਭਾਰਤ ਸਰਕਾਰ ਅਤੇ ਰਾਜ ਸਰਕਾਰਾਂ ਦੇ ਨੀਤੀ ਵਾਨ ਸ਼ਾਮਲ ਹੋਣਗੇ।
ਗੋਲਮੇਜ਼ ਵਿਚਾਰ ਵਟਾਂਦਰੇ ਵਿੱਚ ''ਭਾਰਤ ਵਿੱਚ ਸਟੈੱਮ ਸਿੱਖਿਆ ਅਤੇ ਖੋਜ ਵਿੱਚ ਮੌਕਿਆਂ ਦੀ ਰੂਪਰੇਖਾ (Road Map)'' ਉੱਤੇ ਵਿਚਾਰ ਹੋਵੇਗੀ।
ਭਵਿੱਖ ਦੀਆਂ ਟੈਕਨੋਲੋਜੀਆਂ ਅਤੇ ਪੁਲਾੜ ਖੋਜ ਬਾਰੇ ਪ੍ਰਦਰਸ਼ਨੀ।
ਭਵਿੱਖ ਦੀ ਪੁਲਾੜ ਯਾਤਰਾ ਬਾਰੇ ਵਿਜ਼ਨ ਪੇਸ਼ ਕਰਨਾ।
ਵਿਗਿਆਨ, ਟੈਕਨੋਲੋਜੀ, ਇੰਜੀਨੀਅਰਿੰਗ ਅਤੇ ਗਣਿਤ (ਸਟੈੱਮ) ਬਾਰੇ ਅੰਤਰਰਾਸ਼ਟਰੀ ਕਾਨਫਰੰਸ।
ਵਾਈਬ੍ਰੈਂਟ ਗੁਜਰਾਤ ਗਲੋਬਲ ਟਰੇਡ ਸ਼ੋਅ
ਇਹ ਫਲੈਗਸ਼ਿਪ ਵਪਾਰ ਸ਼ੋਅ 2 ਲੱਖ ਵਰਗਮੀਟਰ ਖੇਤਰ ਵਿੱਚ ਫੈਲਿਆ ਹੋਇਆ ਹੈ ਅਤੇ ਇਸ ਵਿੱਚ 25 ਸੈਕਟਰਾਂ ਦੀਆਂ ਵਸਤਾਂ ਪ੍ਰਦਰਸ਼ਿਤ ਹੋਣਗੀਆਂ।
ਬੰਦਰਗਾਹ ਅਧਾਰਤ ਵਿਕਾਸ ਅਤੇ ਰਣਨੀਤੀਆਂ ਬਾਰੇ ਸੈਮੀਨਾਰ ਤਾਕਿ ਭਾਰਤ ਨੂੰ ਏਸ਼ੀਆ ਦੇ ਟ੍ਰਾਂਸਸ਼ਿਪਮੈਂਟ ਹੱਬ ਵਜੋਂ ਸਥਾਪਿਤ ਕੀਤਾ ਜਾ ਸਕੇ।
ਇਸ ਸੈਮੀਨਾਰ ਵਿੱਚ ਗੁਜਰਾਤ ਅਤੇ ਭਾਰਤ ਵਿੱਚ ਟ੍ਰਾਂਸਪੋਰਟ ਖੇਤਰ ਦੇ ਭਵਿੱਖ ਦੇ ਵਿਕਾਸ ਨਾਲ ਸਬੰਧਤ ਵਿਸ਼ਿਆਂ ਉੱਤੇ ਚਰਚਾ ਹੋਵੇਗੀ।
ਮੇਕ ਇਨ ਇੰਡੀਆ ਬਾਰੇ ਸੈਮੀਨਾਰ
ਇਸ ਸੈਮੀਨਾਰ ਵਿੱਚ ਮੇਕ ਇਨ ਇੰਡੀਆ ਪ੍ਰੋਗਰਾਮ ਦੀ ਸਫ਼ਲਤਾ ਦੀਆਂ ਕਹਾਣੀਆਂ ਦਰਸਾਈਆਂ ਜਾਣਗੀਆਂ ਅਤੇ ਸਰਕਾਰ ਵੱਲੋਂ ਇਸ ਪ੍ਰੋਗਰਾਮ ਦੀ ਸਫ਼ਲਤਾ ਯਕੀਨੀ ਬਣਾਉਣ ਲਈ ਕੀਤੀਆਂ ਗਈਆਂ ਪ੍ਰਮੁੱਖ ਦਖਲਅੰਦਾਜ਼ੀਆਂ ਬਾਰੇ ਦੱਸਿਆ ਜਾਵੇਗਾ।
ਰੱਖਿਆ ਅਤੇ ਐਰੋਸਪੇਸ ਉਦਯੋਗਾਂ ਲਈ ਮੌਕਿਆਂ ਬਾਰੇ ਸੈਮੀਨਾਰ
ਇਸ ਸੈਮੀਨਾਰ ਦੀ ਯੋਜਨਾ ਗੁਜਰਾਤ ਵਿੱਚ ਪ੍ਰਤੀਭਾਗੀਆਂ ਨੂੰ ਰੱਖਿਆ ਅਤੇ ਐਰੋਨੌਟਿਕਸ ਵਿੱਚ ਮੌਕਿਆਂ ਬਾਰੇ ਜਾਣੂ ਕਰਵਾਉਣ ਅਤੇ ਭਾਰਤ ਅਤੇ ਗੁਜਰਾਤ ਦਾ ਰੱਖਿਆ ਅਤੇ ਐਰੋਨੌਟਿਕਸ ਨਿਰਮਾਣ ਵਿੱਚ ਨਿਰਮਾਣ ਦੇ ਕੇਂਦਰ (ਹੱਬ) ਵਜੋਂ ਰਾਹ ਪੱਧਰਾ ਕਰਨ ਕਰਨ ਦੀ ਹੈ।
ਗਤੀਸ਼ੀਲਤਾ ਅਧਾਰਿਤ ਸ਼ਹਿਰੀ ਵਿਕਾਸ
ਇਹ ਪ੍ਰੋਗਰਾਮ ਰਹਿਣਯੋਗ ਸ਼ਹਿਰਾਂ ਦੀ ਸਥਾਪਨਾ ਲਈ ਵਿਚਾਰ ਵਟਾਂਦਰਾ ਕਰਨ ਲਈ ਹੋਵੇਗਾ ਜਿਸ ਵਿੱਚ ਗਤੀਸ਼ੀਲਤਾ ਨੂੰ ਸ਼ਹਿਰੀ ਵਿਕਾਸ ਦੇ ਇੱਕ ਚਾਲਕ ਵਜੋਂ ਵਰਤਿਆ ਜਾਵੇਗਾ ਅਤੇ ਇਸ ਲਈ ਆਧੁਨਿਕ ਟੈਕਨੋਲੋਜੀ, ਪਾਰਕਿੰਗ ਸਮਾਧਾਨ, ਬਿਜਲਈ ਗੱਡੀਆਂ ਅਤੇ ਬਿੱਗ ਡਾਟਾ ਦੀ ਵਰਤੋਂ ਕੀਤੀ ਜਾਵੇਗੀ।
ਨਵੇਂ ਭਾਰਤ ਲਈ ਟਿਕਾਊ ਟੈਕਨੋਲੋਜੀ ਆਧਾਰਤ ਖੇਤੀ।
ਟੈਕਸਟਾਈਲ ਸੰਮੇਲਨ – ਨਵੇਂ ਭਾਰਤ ਦੇ ਨਿਰਮਾਣ ਲਈ ਟੈਕਸਟਾਈਲ ਸਮਰੱਥਾਵਾਂ ਦੀ ਖੋਜ ਕਰਨਾ
ਮਾਣਯੋਗ ਪ੍ਰਧਾਨ ਮੰਤਰੀ ਦੇ ਨਿਊ ਇੰਡੀਆ ਬਣਾਉਣ ਦੇ ਸੁਪਨੇ ਨੂੰ ਅੱਗੇ ਵਧਾਉਂਦੇ ਹੋਏ ਭਾਰਤ ਵਿੱਚ ਟੈਕਸਟਾਈਲ ਸੰਮੇਲਨ ਵਿੱਚ ਟੈਕਸਟਾਈਲ ਉਦਯੋਗ ਦੇ ਮੋਹਰੀ, ਸਰਕਾਰੀ ਆਗੂ, ਨੀਤੀ ਵਾਨ ਅਤੇ ਥਿੰਕਟੈਂਕ ਭਾਰਤ ਵਿੱਚ ਟੈਕਸਟਾਈਲ ਉਦਯੋਗ ਦੇ ਵਿਕਾਸ ਬਾਰੇ ਅਤੇ 'ਨਿਊ ਇੰਡੀਆ' ਸਥਾਪਤ ਕਰਨ ਦੀ ਪਹਿਲਕਦਮੀ ਨੂੰ ਹਮਾਇਤ ਦੇਣ ਬਾਰੇ ਵਿਚਾਰ-ਵਟਾਂਦਰਾ ਕਰਨਗੇ।
*****
ਏਕੇਟੀ /ਵੀਜੇ/ ਏਕੇ
