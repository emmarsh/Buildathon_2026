ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਮੰਤਰੀ ਮੰਡਲ ਨੇ ਸਬੰਧਤ ਟੀਚਿਆਂ ਦੇ ਨਾਲ ਟਿਕਾਊ ਵਿਕਾਸ ਟੀਚਿਆਂ (ਐੱਸਡੀਜੀ) ਦੀ ਨਿਗਰਾਨੀ ਲਈ ਰਾਸ਼ਟਰੀ ਸੰਕੇਤਕ ਢਾਂਚੇ (ਐੱਨਆਈਐੱਫ) ਦੀ ਸਮੇਂ–ਸਮੇਂ ‘ਤੇ ਸਮੀਖਿਆ ਅਤੇ ਉਸ ਵਿੱਚ ਸੁਧਾਰ ਲਈ ਇੱਕ ਉੱਚ ਪੱਧਰੀ ਨਿਰਦੇਸ਼ਨ ਕਮੇਟੀ ਦੇ ਗਠਨ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।
ਉੱਚ ਪੱਧਰੀ ਕਮੇਟੀ ਦੀ ਪ੍ਰਧਾਨਗੀ ਭਾਰਤ ਦੇ ਪ੍ਰਮੁੱਖ ਅੰਕੜੇ ਤੇ ਅੰਕੜਾ ਸ਼ਾਸਤ੍ਰੀ ਅਤੇ ਅੰਕੜੇ ਤੇ ਪ੍ਰੋਗਰਾਮ ਲਾਗੂਕਰਨ ਮੰਤਰਾਲੇ (ਐੱਮਓਐੱਸਪੀਆਈ) ਦੇ ਸਕੱਤਰ ਕਰਨਗੇ।
ਕਮੇਟੀ ਵਿੱਚ ਡੇਟਾ ਸੋਰਸ ਮੰਤਰਾਲਿਆਂ ਅਤੇ ਨੀਤੀ ਆਯੋਗ ਦੇ ਸਕੱਤਰ ਮੈਂਬਰ ਦੇ ਰੂਪ ਵਿੱਚ ਹੋਣਗੇ।
ਇਸ ਦੇ ਇਲਾਵਾ ਹੋਰ ਸਬੰਧਤ ਮੰਤਰਾਲਿਆਂ ਦੇ ਸਕੱਤਰ ਵਿਸ਼ੇਸ ਤੌਰ ‘ਤੇ ਬੁਲਾਏ ਜਾਣਗੇ।
ਇਸ ਦਾ ਕੰਮ ਸਮੇਂ–ਸਮੇਂ ‘ਤੇ ਸੰਕੇਤਕਾਂ ਵਿੱਚ ਸੁਧਾਰ ਸਮੇਤ ਰਾਸ਼ਟਰੀ ਸੰਕੇਤਕ ਢਾਂਚੇ ਦੀ ਸਮੀਖਿਆ ਕਰਨੀ ਹੋਵੇਗੀ।
ਟੀਚੇ:
ਵਿਕਾਸ ਸਬੰਧੀ ਚੁਣੌਤੀਆਂ ਦਾ ਸਹਮਣਾ ਕਰਨ ਲਈ ਵਰਤਮਾਨ ਰਾਸ਼ਟਰੀ ਨੀਤੀਆਂ, ਪ੍ਰੋਗਰਾਮਾਂ ਅਤੇ ਰਣਨੀਤਕ ਕਾਰਜ ਯੋਜਨਾਵਾਂ ਵਿੱਚ ਮੁੱਖ ਟਿਕਾਊ ਵਿਕਾਸ ਟੀਚਿਆਂ ਦੇ ਉਪਰਾਲੇ ਕਰਨਾ।
ਐੱਨਆਈਐੱਫ ਦੇ ਅੰਕੜੇ ਸੰਕੇਤਕ ਰਾਸ਼ਟਰੀ ਅਤੇ ਰਾਜ ਪੱਧਰ ‘ਤੇ ਐੱਸਡੀਜੀ ਦੀ ਨਿਗਰਾਨੀ ਦੀ ਰੀੜ੍ਹ ਹੋਣਗੇ ਅਤੇ ਐੱਸਡੀਜੀ ਤਹਿਤ ਵੱਖ–ਵੱਖ ਟੀਚਿਆਂ ਨੂੰ ਹਾਸਲ ਕਰਨ ਦੀਆਂ ਨੀਤੀਆਂ ਦੇ ਨਤੀਜਿਆਂ ਦਾ ਵਿਗਿਆਨਕ ਤਰੀਕੇ ਨਾਲ ਮੁੱਲਾਂਕਣ ਕਰਨਗੇ।
ਅੰਕੜਾ ਸੰਕੇਤਕ ਦੇ ਅਧਾਰ ‘ਤੇ, ਐੱਮਓਐੱਸਪੀਆਈ, ਐੱਸਡੀਜੀ ਦੇ ਲਾਗੂਕਰਨ ‘ਤੇ ਰਾਸ਼ਟਰੀ ਰਿਪੋਰਟ ਲਿਆਵੇਗੀ।
ਇਹ ਰਿਪੋਰਟ ਪ੍ਰਗਤੀ ਦੇ ਅਨੁਮਾਨ ਨੂੰ ਸਰਲ ਬਣਾਉਣ, ਚੁਣੌਤੀਆਂ ਦੀ ਪਹਿਚਾਣ ਕਰਨ ਅਤੇ ਰਾਸ਼ਟਰੀ ਪੱਧਰ ‘ਤੇ ਅੱਗੇ ਕੰਮ ਕਰਨ ਲਈ ਸਿਫਾਰਸ਼ਾਂ ਕਰੇਗੀ।
ਅੰਕੜਾ ਸਰੋਤ ਮੰਤਰਾਲਾ / ਵਿਭਾਗ ਜ਼ਰੂਰੀ ਅੰਤਰਾਲਾਂ ‘ਤੇ ਇਨ੍ਹਾਂ ਸੰਕੇਤਕਾਂ ਬਾਰੇ ਅਤੇ ਐੱਸਡੀਜੀ ਦੇ ਰਾਸ਼ਟਰੀ ਅਤੇ ਉਪ–ਰਾਸ਼ਟਰੀ ਰਿਪੋਰਟ ਕਰਨ ਲਈ ਐੱਮਓਐੱਸਪੀਆਈ ਨੂੰ ਨਿਯਮਿਤ ਅਤੇ ਅਲੱਗ–ਅਲੱਗ ਜਾਣਕਾਰੀ ਪ੍ਰਦਾਨ ਕਰੇਗਾ।
ਨੇੜੇ ਤੋਂ ਅਤੇ ਪ੍ਰਭਾਵੀ ਨਿਗਰਾਨੀ ਲਈ ਅਤਿਆਧੁਨਿਕ ਉਪਕਰਣਾਂ ਦੀ ਵਰਤੋਂ ਕੀਤੀ ਜਾਵੇਗੀ।
ਪ੍ਰਮੁੱਖ ਪ੍ਰਭਾਵ :
ਐੱਸਡੀਜੀ ਵਿਕਾਸ ਦੇ ਆਰਥਕ, ਸਮਾਜਕ ਅਤੇ ਵਾਤਾਵਰਣ ਸਬੰਧੀ ਮਾਪਾਂ ਨੂੰ ਸ਼ਾਮਲ ਕਰ ਲਿਆ।
ਇਸ ਦਾ ਟੀਚਾ ਸਬਕਾ ਸਾਥ ਸਬਕਾ ਵਿਕਾਸ ਦੀ ਬੁਨਿਆਦੀ ਭਾਵਨਾ ਨਾਲ ਬਦਲਦੇ ਵਿਸ਼ਵ ਵਿੱਚ ਗ਼ਰੀਬੀ ਖਾਤਮਾ ਅਤੇ ਸਮ੍ਰਿੱਧੀ ਨੂੰ ਵਧਾਉਣਾ ਹੈ।
17 ਟੀਚਿਆਂ ਅਤਿ 169 ਉਦੇਸ਼ਾਂ ਦੇ ਨਾਲ ਐੱਸਡੀਜੀ ਨਿਰੰਤਰ, ਸਮੁੱਚਿ ਅਤੇ ਸਮਾਨ ਆਰਥਕ ਵਿਕਾਸ ਨੂੰ ਹੁਲਾਰਾ, ਸਭ ਲਈ ਅਧਿਕ ਮੌਕੇ ਨਿਰਮਾਣ ਕਰਨ, ਅਸਮਨਤਾ ਘੱਟ ਕਰਨ, ਰਹਿਣ–ਸਹਿਣ ਦੇ ਬੁਨਿਆਦੀ ਪੱਧਰ ਵਿੱਚ ਸੁਧਾਰ, ਸਮਾਨ ਸਮਾਜਕ ਵਿਕਾਸ ਨੂੰ ਹੁਲਾਰਾ ਅਤੇ ਸਮਾਵੇਸ਼ਨ, ਕੁਦਰਤੀ ਸੰਸਧਨਾਂ ਅਤੇ ਈਕੋ ਸਿਸਟਮ ਦੇ ਟਿਕਾਊ ਪ੍ਰਬੰਧਨ ਨੂੰ ਹੁਲਾਰਾ ਦੇਣਾ ਹੈ।
ਐੱਨਆਈਐੱਫ ਰਾਸ਼ਟਰੀ ਪੱਧਰ ‘ਤੇ ਐੱਸਡੀਜੀ ਦੀ ਕੁਦਰਤ ਬਾਰੇ ਨਤੀਜਾ ਅਧਾਰਿਤ ਨਿਗਰਾਨੀ ਅਤੇ ਜਾਣਕਾਰੀ ਦੇਣ ਵਿੱਚ ਮਦਦ ਕਰੇਗੀ।
ਰਾਸ਼ਟਰੀ ਸੰਕੇਤਕ ਢਾਂਚੇ ਦੇ ਲਾਗੂਕਰਨ ‘ਤੇ ਕੋਈ ਪ੍ਰਤੱਖ ਵਿੱਤੀ ਪ੍ਰਭਾਵ ਨਹੀਂ ਪਵੇਗਾ।
ਤਦ ਸਬੰਧਤ ਮੰਤਰਾਲਿਆਂ ਨੂੰ ਐੱਸਡੀਜੀ ਸੰਕੇਤਕਾਂ ਦੀ ਨਿਗਰਾਨੀ ਨੂੰ ਸਰਲ ਬਣਾਉਣ ਲਈ ਉਨ੍ਹਾਂ ਦੀਆਂ ਅੰਕੜੇ ਪ੍ਰਣਾਲੀਆਂ ਨੂੰ ਫਿਰ ਤੋਂ ਸੰਗਠਤ ਅਤੇ ਮਜ਼ਬੂਤ ਬਣਾਉਣਾ ਹੋਵੇਗਾ।
ਉਮੀਦ ਹੈ ਕਿ ਐੱਸਡੀਜੀ ਲੋਕਾਂ ਦੇ ਜੀਵਨ ਵਿੱਚ ਬਦਲਾਅ ਲਿਆਵੇਗਾ ਅਤੇ ਐੱਸਡੀਜੀ ਦੇ ਲਾਗੂਕਰਨ ਦੀ ਪ੍ਰਗਤੀ ਦੀ ਨਿਗਰਾਨੀ ਨਾਲ ਪੂਰੇ ਦੇਸ਼ ਨੂੰ ਲਾਭ ਹੋਵੇਗਾ।
ਐੱਨਡਬਲਿਊ/ਏਕੇਟੀ/ਐੱਸਐੱਚ
