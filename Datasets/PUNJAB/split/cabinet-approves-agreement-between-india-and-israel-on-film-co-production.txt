ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਇਜ਼ਰਾਈਲ ਦੇ ਪ੍ਰਧਾਨ ਮੰਤਰੀ ਸ਼੍ਰੀ ਬੈਂਜਾਮਿਨ ਨੇਤਨਯਾਹੂ ਦੇ ਭਾਰਤ ਦੌਰੇ ਦੌਰਾਨ ਦੋਹਾਂ ਪ੍ਰਧਾਨ ਮੰਤਰੀਆਂ ਦੀ ਮੌਜੂਦਗੀ ਵਿੱਚ 15 ਜਨਵਰੀ 2018 ਨੂੰ ਨਵੀਂ ਦਿੱਲੀ ਦੇ ਹੈਦਰਾਬਾਦ ਹਾਊਸ ਵਿਖੇ ਦਸਤਖ਼ਤ ਹੋਏ ਭਾਰਤ ਅਤੇ ਇਜ਼ਰਾਈਲ ਦਰਮਿਆਨ ਫਿਲਮ ਸਹਿ-ਨਿਰਮਾਣ ਬਾਰੇ ਸਮਝੌਤੇ ਨੂੰ ਕਾਰਜ ਉਪਰੰਤਪ੍ਰਵਾਨਗੀ ਦੇ ਦਿੱਤੀ ਹੈ।
ਇੱਕ ਭਾਰਤੀ ਫਿਲਮ ਦੇ ਇੱਕ ਅੰਤਰਰਾਸ਼ਟਰੀ ਪਾਰਟੀ ਨਾਲ ਸਹਿ-ਨਿਰਮਾਣ ਦਾ ਮਤਲਬ ਹੈ ਕਿ ਭਾਰਤੀ ਨਿਰਮਾਤਾ ਅੰਤਰਰਾਸ਼ਟਰੀ ਫੰਡ ਪ੍ਰਾਪਤ ਕਰ ਸਕਦਾ ਹੈ ਅਤੇ ਫਿਲਮੀ ਕਹਾਣੀ ਦੇ ਲਿਖਤੀ ਰੂਪ ਹੁਨਰ ਅਤੇ ਵਿਤਰਣ ਸਬੰਧੀ ਅੰਤਰਰਾਸ਼ਟਰੀ ਪੱਧਰ ਦੇ ਸਹਿਯੋਗ ਕਰ ਸਕਦਾ ਹੈ।
ਇਸ ਸਮਝੌਤੇ ਅਧੀਨ ਕਿਸੇ ਫਿਲਮ ਦਾ ਸਹਿ ਨਿਰਮਾਣ ਇਸ ਨੂੰ ਭਾਰਤ ਅਤੇ ਇਜ਼ਰਾਈਲ ਦੋਹਾਂ ਦੇਸ਼ਾਂ ਵਿੱਚ ਰਾਸ਼ਟਰੀ ਨਿਰਮਾਣ ਬਣਨ ਦੇ ਸਮਰੱਥ ਬਣਾਵੇਗਾ।
ਇਹ ਰਚਨਾਤਮਕ, ਕਲਾਤਮਕ, ਤਕਨੀਕੀ, ਵਿੱਤੀ ਅਤੇਮਾਰਕਿਟਿੰਗ ਸੰਸਾਧਨਾਂ ਦੀ ਸਾਂਝੀ ਪੂੰਜੀ ਨੂੰ ਸਮਰੱਥਾ ਪ੍ਰਦਾਨ ਕਰੇਗਾ।
ਸਹਿ-ਨਿਰਮਾਣ ਵਾਲੀਆਂ ਫਿਲਮਾਂ ਦੋਹਾਂ ਦੇਸ਼ਾਂ ਵਿਚਲੇ ਫਿਲਮ ਉਤਸਵਾਂ ਵਿੱਚ ਘਰੇਲੂ ਨਿਰਮਾਣ ਵਜੋਂ ਭਾਗ ਲੈਣ ਅਤੇ ਕਿਸੇ ਵੀ ਦੇਸ਼ ਵਿੱਚ ਫਿਲਮ ਨਿਰਮਾਣ ਕਰਨ ਜਾਂ ਉਸ ਤੋਂ ਬਾਅਦ ਮਿਲਣ ਵਾਲੇ ਹੋਰ ਪ੍ਰੋਤਸਾਹਨਾਂ ਦੇ ਯੋਗ ਹੋਣਗੀਆਂ।
ਫਿਲਮ ਸਹਿ-ਨਿਰਮਾਣ ਸਮਝੌਤੇ ‘ਤੇ ਹਸਤਾਖ਼ਰ ਹੋਣਾ, ਕਲਾ ਅਤੇ ਸੱਭਿਆਚਾਰ ਦੇ ਆਪਸੀ ਵਟਾਂਦਰੇ ਨੂੰ ਵਧਾਏਗਾ, ਫਿਲਮ ਨਿਰਮਾਣ ਦੇ ਵੱਖ-ਵੱਖ ਪੱਖਾਂ ਸਬੰਧੀਦੋਹਾਂ ਦੇਸ਼ਾਂ ਦੇ ਲੋਕਾਂ ਦਰਮਿਆਨ ਸਦਭਾਵਨਾ ਅਤੇ ਬਿਹਤਰ ਸਮਝ ਪੈਦਾ ਕਰੇਗਾ।
ਇਹ ਸਮਝੌਤਾ ਕਲਾ, ਤਕਨੀਕੀ ਅਤੇ ਗ਼ੈਰ-ਤਕਨੀਕੀ ਅਮਲੇ ਲਈ ਰੋਜ਼ਗਾਰ ਪੈਦਾ ਕਰਨ ਵਿੱਚ ਵੀ ਸਹਾਈ ਹੋਵੇਗਾ।
***
ਏਕੇਟੀ/ਵੀਬੀਏ/ਐੱਸਐੱਚ
