ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਅੱਜ ਸਿਹਤ ਦੇਖਭਾਲ ਅਤੇ ਅਰੋਗਤਾ ਦੇ ਖੇਤਰ ਵਿੱਚ ਭਾਰਤ ਅਤੇ ਜਪਾਨ ਸਰਕਾਰ ਦੇ ਕਨਾਗਵਾ ਪ੍ਰੀਫੈਕਟ੍ਰਲ (Kanagawa Prefectural) ਦਰਮਿਆਨ ਸਹਿਯੋਗ ਪੱਤਰ (ਐੱਮਓਸੀ) ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।
ਲਾਗੂਕਰਣ ਰਣਨੀਤੀ ਅਤੇ ਟੀਚਾ:
ਸਹਿਯੋਗ ਪੱਤਰ ਦੀ ਦਸਤਖ਼ਤ ਹੋਈ ਕਾਪੀ ਪ੍ਰਾਪਤ ਕਰਨ ਤੋਂ ਬਾਅਦ ਦੋਵਾਂ ਪੱਖਾਂ ਦੀਆਂ ਗਤੀਵਿਧੀਆਂ ਆਰੰਭ ਹੋਣਗੀਆਂ।
ਦੋਵਾਂ ਦੇਸ਼ਾਂ ਰਾਹੀਂ ਆਰੰਭ ਕੀਤੇ ਜਾਣ ਵਾਲੇ ਪ੍ਰੋਗਰਾਮਾਂ ਦੀਆਂ ਸ਼ਰਤਾਂ ਸਹਿਯੋਗ ਪੱਤਰ ਦੇ ਅਨੁਸਾਰ ਹੋਣਗੀਆਂ।
ਇਹ ਇੱਕ ਨਿਰੰਤਰ ਪ੍ਰਕਿਰਿਆ ਹੋਵੇਗੀ ਜਦ ਤੱਕ ਇਹ ਸਹਿਯੋਗ ਪੱਤਰ ਦੀ ਸਮਾਂ ਸੀਮਾ ਸਮਾਪਤ ਨਹੀਂ ਹੋ ਜਾਂਦੀ।
ਪ੍ਰਮੁੱਖ ਪ੍ਰਭਾਵ:
ਇਸ ਸਹਿਯੋਗ ਪੱਤਰ ਨਾਲ ਪਰੰਪਰਿਕ ਔਸ਼ਧੀ ਪ੍ਰਣਾਲੀ ਦੇ ਖੇਤਰ ਵਿੱਚ ਦੋਵਾਂ ਦੇਸ਼ਾਂ ਦਰਮਿਆਨ ਦੁਵੱਲੇ ਸਹਿਯੋਗ ਨੂੰ ਹੁਲਾਰਾ ਮਿਲੇਗਾ।
ਇਹ ਦੋਵਾਂ ਦੇਸ਼ਾਂ ਲਈ ਹੀ ਬਹੁਤ ਮਹੱਤਵਪੂਰਨ ਹੈ।
ਸ਼ਾਮਲ ਖਰਚਾ:
ਇਸ ਵਿੱਚ ਕੋਈ ਅਤੀਰਿਕਤ ਵਿੱਤੀ ਖਰਚਾ ਜੁੜਿਆ ਹੋਇਆ ਨਹੀਂ ਹੈ।
ਖੋਜ, ਸਿਖਲਾਈ, ਸੰਮੇਲਨ, ਬੈਠਕ ਅਤੇ ਮਾਹਰਾਂ ਦੀ ਨਿਯੁਕਤੀ ‘ਤੇ ਆਉਣ ਵਾਲਾ ਖਰਚ ਆਯੁਸ਼ ਮੰਤਰਾਲਾ ਦੇ ਬਜਟ ਤੋਂ ਪੂਰਾ ਕੀਤਾ ਜਾਵੇਗਾ।
***
ਏਕੇਟੀ/ਐੱਸਐੱਚ
