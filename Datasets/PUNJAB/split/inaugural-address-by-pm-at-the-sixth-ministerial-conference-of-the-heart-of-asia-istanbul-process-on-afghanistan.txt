ਮਹਾਮਹਿਮ ਡਾ. ਮੁਹੰਮਦ ਅਸ਼ਰਫ ਗ਼ਨੀ, ਰਾਸ਼ਟਰਪਤੀ ਇਸਲਾਮਿਕ ਰਿਪਬਲਿਕ ਆਵ੍ ਅਫ਼ਗ਼ਾਨਿਸਤਾਨ, ਮਹਾਮਹਿਮ ਸਾਲਾਹੂਦੀਨ ਰਬਾਨੀ ਵਿਦੇਸ਼ ਮੰਤਰੀ ਇਸਲਾਮਿਕ ਰਿਪਬਲਿਕ ਆਵ੍ ਅਫ਼ਗ਼ਾਨਿਸਤਾਨ, ਮੇਰੇ ਮੰਤਰੀ ਮੰਡਲ ਦੇ ਸਾਥੀ ਅਰੁਣ ਜੇਟਲੀ ਜੀ, ਵਿਦੇਸ਼ ਮੰਤਰੀ, ਡੈਲੀਗੇਸ਼ਨਾਂ ਦੇ ਮੁਖੀ, ਦੇਵੀਓ ਤੇ ਸੱਜਣੋਂ,
ਨਮਸਕਾਰ, ਸਤਿ ਸ੍ਰੀ ਅਕਾਲ, ਛੇਵੀਂ ਮਨਿਸਟ੍ਰੀਅਲ ਕਾਨਫਰੰਸ ਆਵ੍ ਹਾਰਟ ਆਵ੍ ਏਸ਼ੀਆ ਇਸਤਾਂਬੁਲ ਪ੍ਰੋਸੈੱਸ ਔਨ ਅਫ਼ਗ਼ਾਨਿਸਤਾਨ ਦੇ ਉਦਘਾਟਨੀ ਸ਼ੈਸਨ ਵਿੱਚ ਬੋਲਣਾ ਮੇਰੇ ਲਈ ਮਾਣ ਦੀ ਗੱਲ ਹੈ।
ਅਤੇ ਸਾਡੇ ਦੋਸਤ ਅਤੇ ਸਾਥੀ, ਡਾ.ਮੁਹੰਮਦ ਅਸ਼ਰਫ ਗ਼ਨੀ ਰਾਸ਼ਟਰਪਤੀ ਅਫ਼ਗ਼ਾਨਿਸਤਾਨ ਦੇ ਨਾਲ ਸੰਯੁਕਤ ਰੂਪ ਵਿੱਚ ਇਸ ਸੰਮੇਲਨ ਦਾ ਉਦਘਾਟਨ ਕਰਨਾ ਇੱਕ ਵਿਸ਼ੇਸ ਖੁਸ਼ੀ ਹੈ।
ਮੈਂ ਮਹਾਮਹਿਮ ਗ਼ਨੀ ਦਾ ਮੇਰਾ ਸੱਦਾ ਪੱਤਰ ਕਬੂਲਣ ਲਈ ਅਤੇ ਕਾਨਫਰੰਸ ਦੀ ਸ਼ੋਭਾ ਵਧਾਉਣ ਲਈ ਧੰਨਵਾਦੀ ਹਾਂ।
ਮੇਰੇ ਲਈ ਸਾਦਗੀ, ਸੁੰਦਰਤਾ ਅਤੇ ਰੂਹਾਨੀਅਤ ਅਤੇ ਸਿੱਖਾਂ ਦੇ ਪਵਿੱਤਰ ਧਾਰਮਿਕ ਸਥਾਨ ਗੋਲਡਨ ਟੈਂਪਲ ਵਾਲੇ ਸ਼ਹਿਰ ਅੰਮ੍ਰਿਤਸਰ ਵਿੱਚ ਤੁਹਾਡਾ ਸਵਾਗਤ ਕਰਨਾ ਮਾਣ ਵਾਲੀ ਗੱਲ ਹੈ।
ਇਹ ਸਿੱਖ ਗੁਰੂਆਂ ਵੱਲੋਂ ਧਿਆਨ ਸਾਧਨਾ ਨਾਲ ਪਵਿੱਤਰ ਕੀਤੀ ਗਈ ਜਗ੍ਹਾ ਹੈ ।
ਇਹ ਸ਼ਾਂਤੀ ਤੇ ਮਾਨਵਤਾ ਦਾ ਪ੍ਰਤੀਕ ਹੈ ਅਤੇ ਸਾਰੇ ਲੋਕਾਂ ਤੇ ਧਰਮਾਂ ਲਈ ਖੁੱਲ੍ਹਾ ਹੈ।
ਇਸ ਦੀਆਂ ਗਲੀਆਂ ਅਤੇ ਪਾਰਕ ਮਹਾਨ ਵੀਰਤਾ ਅਤੇ ਬਲੀਦਾਨ ਦੀਆਂ ਕਹਾਣੀਆਂ ਦੱਸਦੇ ਹਨ।ਇਹ ਸ਼ਹਿਰ ਦੇਸ਼ ਭਗਤੀ, ਉੱਦਮ, ਰਚਨਾਤਮਕਤਾ, ਸਖਤ ਮਿਹਨਤ, ਹੌਸਲੇ ਅਤੇ ਪਰਉਪਕਾਰ ਲਈ ਜਾਣਿਆ ਜਾਂਦਾ ਹੈ।
ਅੰਮ੍ਰਿਤਸਰ ਦਾ ਵੀ ਅਫ਼ਗ਼ਾਨਿਸਤਾਨ ਨਾਲ ਸਨੇਹ ਭਰਪੂਰ ਨੇੜਲਾ ਪੁਰਾਣਾ ਅਤੇ ਦ੍ਰਿੜ ਸਬੰਧ ਹੈ।
ਸਿੱਖਾਂ ਦੇ ਪਹਿਲੇ ਗੁਰੂ, ਬਾਬਾ ਗੁਰੂ ਨਾਨਕ ਦੇਵ ਜੀ ਦੇ ਪਹਿਲੇ ਸਿੱਖਾਂ ਵਿੱਚ ਅਫਗਾਨ ਵੀ ਸਨ, ਜਿਨ੍ਹਾਂ ਨੂੰ 15ਵੀਂ ਸਦੀ ਵੇਲੇ ਕਾਬੁਲ ਵਿੱਚ ਗੁਰੂ ਜੀ ਨੇ ਸਿੱਖਿਆ ਦਿੱਤੀ ਸੀ।
ਅੱਜ ਵੀ ਅਫ਼ਗ਼ਾਨ ਮੂਲ ਦੇ ਇੱਕ ਸੂਫੀ ਸੰਤ ਬਾਬਾ ਹਜ਼ਰਤ ਸ਼ੇਖ਼ ਜੀ ਦੇ ਪੰਜਾਬ ਵਿੱਚ ਪਵਿੱਤਰ ਸਥਾਨ ਦਾ ਅਫ਼ਗ਼ਾਨਿਸਤਾਨ ਦੇ ਸੈਲਾਨੀਆਂ ਸਮੇਤ ਸਾਰੇ ਧਰਮਾਂ ਵੱਲੋਂ ਸਤਿਕਾਰ ਕੀਤਾ ਜਾਂਦਾ ਹੈ।
ਸਾਡੇ ਖੇਤਰ ਵਿੱਚ ਅਕਸਰ ਏਸ਼ੀਆ ਦੇ ਸਭ ਤੋਂ ਪੁਰਾਣੀ ਅਤੇ ਸਭ ਤੋਂ ਲੰਬੀ ਜਰਨੈਲੀ ਸੜਕ (ਜੀਟੀ ਰੋਡ) ਰਾਹੀਂ ਅੰਮ੍ਰਿਤਸਰ ਵਿਖੇ ਵਪਾਰ, ਲੋਕਾਂ ਅਤੇ ਵਿਚਾਰਾਂ ਦਾ ਪ੍ਰਵਾਹ ਚਲਦਾ ਰਿਹਾ ਹੈ।
ਅੰਮ੍ਰਿਤਸਰ ਕੂਨੈਕਟੀਵਿਟੀ ਬਹਾਲੀ ਦੀ ਮਾਨਤਾ ‘ਤੇ ਜ਼ੋਰ ਦਿੰਦਾ ਹੈ ਜਿਹੜੀ ਅਫ਼ਗ਼ਾਨਿਸਤਾਨ ਦੇ ਸਮੁੱਚੇ ਵਿਕਾਸ, ਸਥਿਰਤਾ ਅਤੇ ਆਰਥਿਕ ਖੁਸ਼ਹਾਲੀ ਲਈ ਬਹੁਤ ਅਹਿਮ ਹੈ।
ਮਹਾਮਹਿਮ, ਦੇਵੀਓ ਅਤੇ ਸੱਜਣੋਂ, ਇਸ ਸਦੀ ਦੇ ਸ਼ੁਰੂ ਤੋਂ ਅੰਤਰਰਾਸ਼ਟਰੀ ਭਾਈਚਾਰਾ ਅਫ਼ਗ਼ਾਨਿਸਤਾਨ ਵਿੱਚ ਵਿਆਪਕ ਤੌਰ ‘ਤੇ ਰੁੱਝਿਆ ਹੋਇਆ ਹੈ।
ਪ੍ਰਮੁੱਖ ਸ਼ਕਤੀਆਂ, ਖੇਤਰੀ ਦੇਸ਼ਾਂ ਅਤੇ ਦੁਨੀਆ ਭਰ ਤੋਂ ਚਿੰਤਤ ਰਾਸ਼ਟਰਾਂ ਦੇ ਰਾਜਨੀਤਕ, ਸਮਾਜਕ, ਸੈਨਾ, ਆਰਥਿਕ ਅਤੇ ਵਿਕਾਸ ਮੁਖੀ ਸਮਰਥਨ ਦੇ ਕਈ ਪ੍ਰੋਗਰਾਮਾਂ ਰਾਹੀਂ ਸਹਿਯੋਗ ਮਿਲਿਆ ਹੈ।
ਟਿਕਾਊ ਸ਼ਾਂਤੀ ਅਤੇ ਅਫ਼ਗ਼ਾਨਿਸਤਾਨ ਵਿੱਚ ਸਥਾਈ ਸਿਆਸੀ ਸਥਿਰਤਾ ਨੁੰ ਅੰਤਰਰਾਸ਼ਟਰੀ ਭਾਈਚਾਰੇ ਦੀ ਪ੍ਰਤੀਬੱਧਤਾ ਨੂੰ ਅੱਜ ਸਾਡਾ ਇਕੱਠ ਮੁੜ ਪ੍ਰਗਟਾਉਂਦਾ ਹੈ।
ਸਾਡੇ ਸ਼ਬਦ ਅਤੇ ਕਾਰਜ ਸਾਡੇ ਸਮੇਂ ਦੇ ਇੱਕ ਮਹੱਤਵਪੂਰਨ ਅਧੂਰੇ ਮਿਸ਼ਨ ਨੁੰ ਅੱਗੇ ਵਧਾਉਣ ਲਈ ਕੇਂਦਰਿਤ ਰਹਿਣਗੇ।
ਅਤੇ, ਜੋ ਅਫ਼ਗ਼ਾਨਿਸਤਾਨ ਵਿੱਚ ਮਦਦ ਕਰਨ ਲਈ ਹੈ : • ਨਿਰਮਾਣ ਅਤੇ ਇਸ ਦੀ ਸਮਾਜਕ,ਰਾਜਨੀਤਕ ਅਤੇ ਸੰਸਥਾਗਤ ਫੈਬਰਿਕ ਨੂੰ ਮਜ਼ਬੂਤ ਕਰਨਾ; • ਬਾਹਰੀ ਖਤਰਿਆਂ ਤੋਂ ਇਸ ਦੇ ਖੇਤਰ ਤੇ ਨਾਗਰਿਕਾਂ ਨੂੰ ਸੁਰੱਖਿਅਤ ਰੱਖਣਾ, • ਇਸ ਦੀਆਂ ਆਰਥਿਕ ਅਤੇ ਵਿਕਾਸ ਗਤੀਵਿਧੀਆਂ ਨੂੰ ਉਤਸ਼ਾਹਿਤ ਕਰਨਾ, • ਅਤੇ ਇਸ ਦੇ ਲੋਕਾਂ ਲਈ ਇੱਕ ਸਥਿਰ ਅਤੇ ਖੁਸ਼ਹਾਲ ਭਵਿੱਖ ਤਿਆਰ ਕਰਨਾ ਸਾਨੂੰ ਚੁਣੌਤੀ ਦੇ ਪੈਮਾਨੇ ਬਾਰੇ ਕੋਈ ਸ਼ੱਕ ਨਹੀਂ ਹੈ।
ਪਰ ਸਾਡਾ ਸਮਾਨ ਰੂਪ ਵਿੱਚ ਸਫਲ ਹੋਣ ਦਾ ਪੱਕਾ ਇਰਾਦਾ ਹੈ।
ਸਾਡੇ ਸਮੂਹਕ ਯਤਨਾਂ ਦੇ ਨਤੀਜੇ ਇਸ ਤਰ੍ਹਾਂ ਹੁਣ ਤੱਕ ਸਖਤ ਮਿਹਨਤ ਨਾਲ ਪ੍ਰਾਪਤ ਕੀਤੇ ਗਏ ਹਨ।
ਉੱਥੇ ਮਹੱਤਵਪੂਰਨ ਸਫਲਤਾਵਾਂ ਪ੍ਰਾਪਤ ਕੀਤੀਆਂ ਗਈਆਂ ਹਨ।
ਅਜੇ ਬਹੁਤ ਜ਼ਿਆਦਾ ਕੁਝ ਕਰਨਾ ਬਾਕੀ ਹੈ।
ਆਪਣੇ ਧਰਾਤਲ ਤੇ ਖੜ੍ਹੇ ਹੋਣਾ ਅਤੇ ਆਪਣੇ ਯਤਨਾਂ ਨੂੰ ਲਗਾਤਾਰ ਜਾਰੀ ਰੱਖਣਾ ਸਮੇਂ ਦੀ ਮੰਗ ਹੈ।
ਅਸੀਂ ਰੱਖਿਆ ਅਤੇ ਪਿਛਲ਼ੇ ਪੰਦਰਾਂ ਸਾਲਾਂ ਦੀਆਂ ਪ੍ਰਾਪਤੀਆਂ ਨੂੰ ਕਾਇਮ ਰੱਖੀਏ ਅਤੇ ਅੱਗੇ ਵਧੀਏ।
ਕਿਉਂਕਿ, ਹਿੱਸੇਦਾਰੀ ਪੱਧਰ ‘ਤੇ ਨਾ ਸਿਰਫ਼ ਅਫ਼ਗ਼ਾਨਿਸਤਾਨ ਦੇ ਭਵਿੱਖ ਦੇ ਵਿਕਾਸ, ਲੋਕਤੰਤਰ ਤੇ ਬਹੁਲਵਾਦ ਦੀ ਦ੍ਰਿਸ਼ਟੀ ਨਾਲ ਕੀਤਾ ਗਿਆ ਨਿਵੇਸ਼ ਹੈ, ਇਹ ਤਾਂ ਪੂਰੇ ਖੇਤਰ ਦੀ ਸ਼ਾਂਤੀ ਅਤੇ ਸਥਿਰਤਾ ਅਤੇ ਇਸ ਤੋਂ ਵੀ ਅੱਗੇ ਹੈ।
ਇਸ ਲਈ ਸਭ ਤੋਂ ਪਹਿਲਾ ਅਫ਼ਗ਼ਾਨ–ਅਗਵਾਈ, ਅਫ਼ਗ਼ਾਨ–ਮਾਲਕੀ ਅਤੇ ਅਫ਼ਗ਼ਾਨ–ਕੰਟਰੋਲ ਪ੍ਰਕਿਰਿਆ ਪ੍ਰਮੁੱਖ ਹੈ।
ਇਹ ਪਾਏਦਾਰੀ ਵਾਲੇ ਹੱਲ ਦੀ ਇੱਕੋ ਇੱਕ ਗਰੰਟੀ ਹੈ।
ਦੂਸਰਾ ਦਹਿਸ਼ਤੀ ਨੈੱਟਵਰਕ ਨੂੰ ਖਤਮ ਕਰਨਾ ਜਿਹੜਾ ਖੂਨ ਖਰਾਬੇ ਦਾ ਕਾਰਨ ਹੈ ਅਤੇ ਡਰ ਫੈਲਾਉਂਦਾ ਹੈ, ਨੂੰ ਹਰਾਉਣ ਲਈ ਸਾਨੂੰ ਲਾਜ਼ਮੀ ਮਜ਼ਬੂਤ ਸਮੂਹਕ ਇੱਛਾ ਦਿਖਾਉਣੀ ਪਵੇਗੀ।
ਦਹਿਸ਼ਤਵਾਦ ਅਤੇ ਬਾਹਰ ਤੋਂ ਪ੍ਰੇਰਿਤ ਅਸਥਿਰਤਾ ਅਫ਼ਗ਼ਾਨਿਸਤਾਨ ਦੀ ਸ਼ਾਂਤੀ,ਸਥਿਰਤਾ ਅਤੇ ਖੁਸ਼ਹਾਲੀ ਲਈ ਗੰਭੀਰ ਖਤਰਾ ਹੈ।
ਅਤੇ ਦਹਿਸ਼ਤਵਾਦੀ ਹਿੰਸਾ ਦਾ ਵਧਦਾ ਸੋਮਾ ਸਾਡੇ ਪੂਰੇ ਖੇਤਰ ਲਈ ਖਤਰਾ ਹੈ।
ਇਸ ਤਰ੍ਹਾਂ ਅਫ਼ਗ਼ਾਨਿਸਤਾਨ ਵਿੱਚ ਸ਼ਾਂਤੀ ਦੀ ਅਵਾਜ਼ ਲਈ ਇਕੱਲਾ ਸਮਰਥਨ ਨਾਕਾਫੀ ਹੈ।
ਇਸ ਦ੍ਰਿੜ੍ਹ ਕਾਰਵਾਈ ਦਾ ਸਮਰਥਨ ਕੀਤਾ ਜਾਣਾ ਚਾਹੀਦਾ ਹੈ।
ਨਾ ਸਿਰਫ ਦਹਿਸ਼ਤਵਾਦ ਦੀਆਂ ਤਾਕਤਾਂ ਦੇ ਖਿਲਾਫ ਬਲਕਿ ਸਹਾਇਤਾ, ਪਨਾਹ, ਸਿਖਲਾਈ ਅਤੇ ਵਿੱਤੀ ਸਮਰਥਨ ਦੇਣ ਵਾਲਿਆਂ ਦੇ ਖਿਲ਼ਾਫ ਵੀ ਕਾਰਵਾਈ ਹੋਵੇ।
ਅਫ਼ਗ਼ਾਨਿਸਤਾਨ ਤੇ ਸਾਡੇ ਖੇਤਰ ਵਿੱਚ ਦਹਿਸ਼ਤਵਾਦ ਦੇ ਖਿਲਾਫ ਚੁੱਪ ਰਹਿਣਾ ਅਤੇ ਕੋਈ ਕਾਰਵਾਈ ਨਾ ਕਰਨ ਨਾਲ ਦਹਿਸ਼ਤਵਾਦੀ ਅਤੇ ਉਨ੍ਹਾਂ ਦੇ ਆਕਾ ਉਤਸ਼ਾਹਿਤ ਹੋਣਗੇ।
ਤੀਸਰਾ ਅਫ਼ਗ਼ਾਨਿਸਤਾਨ ਦੇ ਵਿਕਾਸ ਦੇ ਲਈ ਸਮੱਗਰੀ ਸਹਾਇਤਾ ਦੇ ਲਈ ਸਾਡੀ ਦੁਵੱਲੀ ਤੇ ਖੇਤਰੀ ਪ੍ਰਤੀਬੱਧਤਾ ਅਤੇ ਮਾਨਵੀਂ ਜਰੂਰਤਾਂ ਜਾਰੀ ਰੱਖਣਾ ਅਤੇ ਉਨ੍ਹਾਂ ਨੂੰ ਵਧਾਉਣਾ ਜਰੂਰੀ ਹੈ।
