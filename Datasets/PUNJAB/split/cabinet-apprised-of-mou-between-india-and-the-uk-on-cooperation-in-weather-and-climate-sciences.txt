ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਕੇਂਦਰੀ ਮੰਤਰੀ ਮੰਡਲ ਨੂੰ ਮੌਸਮ ਅਤੇ ਜਲਵਾਯੂ ਵਿਗਿਆਨ ਦੇ ਖੇਤਰ ਵਿੱਚ ਭਾਰਤ ਅਤੇ ਯੂਕੇ (ਬ੍ਰਿਟੇਨ) ਦਰਮਿਆਨ ਸਹਿਯੋਗ ਲਈ ਸਹਿਮਤੀ ਪੱਤਰ ਤੋਂ ਜਾਣੂ ਕਰਵਾਇਆ ਗਿਆ।
ਇਸ ਸਹਿਮਤੀ ਪੱਤਰ ‘ਤੇ 28 ਜਨਵਰੀ, 2019 ਨੂੰ ਹਸਤਾਖਰ ਹੋਏ ਸਨ।
ਇਸ ਦੇ ਤਹਿਤ ਭਾਰਤ ਅਤੇ ਯੂਕੇ (ਬ੍ਰਿਟੇਨ) ਦਰਮਿਆਨ ਮੌਸਮ ਅਤੇ ਜਲਵਾਯੂ ਵਿਗਿਆਨ ਦੇ ਖੇਤਰ ਵਿੱਚ ਸੇਵਾ ਭਾਗੀਦਾਰੀ ਦੇ ਲਈ ਇੱਕ ਲਾਗੂਕਰਨ ਸਮਝੌਤੇ ‘ਤੇ ਵੀ ਹਸਤਾਖਰ ਕੀਤੇ ਜਾਣਗੇ।
ਲਾਭ:
ਪ੍ਰਸਤਾਵ ਵਿੱਚ ਮੈੱਟ ਆਫਿਸ (ਮੌਸਮ ਦਫ਼ਤਰ), ਯੂਕੇ (ਯੂਕੇਐੱਮਓ) ਵੱਲੋਂ ਹਸਤਾਖਰ ਕੀਤੇ ਜਾਣ ਨਾਲ ਭਾਰਤ ਨੂੰ ਲਾਭ ਹੋਵੇਗਾ।
ਭਾਰਤੀ ਸੰਦਰਭ ਵਿੱਚ ਜਲਵਾਯੂ ਵਿਗਿਆਨ ਅਤੇ ਸੇਵਾਵਾਂ, ਸਮਰੱਥਾ ਨਿਰਮਾਣ, ਆਪਸੀ ਸਹਿਯੋਗ ਪ੍ਰੋਗਰਾਮ, ਟੈਕਨੋਲੋਜੀ ਵਿਕਾਸ, ਅਸਹਿ ਮੌਸਮ (severe weather), ਵਾਯੂ ਪ੍ਰਦੂਸ਼ਣ ਅਧਿਐਨ, ਜਲ ਵਿਗਿਆਨ ਜਿਹੀਆ ਵਿਗਿਆਨਿਕ ਚੁਣੌਤੀਆਂ ‘ਤੇ ਕਾਰਜ ਕਰਨ ਲਈ ਇੱਕ ਤੰਤਰ (ਮੈਕੇਨਿਜ਼ਮ) ਨੂੰ ਸਮਰੱਥ ਬਣਾਇਆ ਜਾਵੇਗਾ।
ਸਮਝੌਤਾ ਪੱਤਰ ਨਿਆਂ ਸੰਗਤ ਅਤੇ ਸਮਾਵੇਸ਼ ਦੀ ਭਾਵਨਾ ਨੂੰ ਮਜ਼ਬੂਤ ਕਰਦਾ ਹੈ।
ਦੋਹਾਂ ਦੇਸ਼ਾਂ ਦੇ ਪਰਸਪਰ ਹਿਤ ਦੇ ਖੇਤਰ ਵਿੱਚ ਸਰਬਉੱਤਮ ਅਭਿਆਸਾਂ ਨੂੰ ਸਾਂਝਾ ਕਰਨ ਦਾ ਉਲੇਖ ਕੀਤਾ ਗਿਆ ਹੈ ਅਤੇ ਮੌਸਮ ਤੇ ਜਲਵਾਯੂ ਵਿਗਿਆਨ ਦੇ ਖੇਤਰ ਵਿੱਚ ਸੰਯੁਕਤ ਗਤੀਵਿਧੀਆਂ ਦੇ ਅਵਸਰਾਂ ਦੀ ਪਹਿਚਾਣ ਕਰਨ ਦੀ ਗੱਲ ਕਹੀ ਗਈ ਹੈ।
ਇਹ ਸਮਾਜਿਕ ਲਾਭ ਲਈ ਉੱਚ ਪੱਧਰੀ ਖੋਜ ਦਾ ਵੀ ਅਵਸਰ ਪ੍ਰਦਾਨ ਕਰੇਗਾ।
*******
ਏਕੇਟੀ/ਐੱਸਐੱਚ
