ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ 18 ਦਸੰਬਰ , 2018 ਨੂੰ ਮਹਾਰਾਸ਼ਟਰ ਦੇ ਦੌਰੇ ‘ਤੇ ਜਾਣਗੇ ।
ਪ੍ਰਧਾਨ ਮੰਤਰੀ ਮੁੰਬਈ ਵਿੱਚ ਰਿਪਬਲਿਕ ਟੈਲੀਵਿਜਨ ਵੱਲੋਂ ਆਯੋਜਿਤ ‘ਰਿਪਬਲਿਕ’ ਸਿਖ਼ਰ ਸੰਮੇਲਨ ਨੂੰ ਸੰਬੋਧਨ ਕਰਨਗੇ ।
ਰਾਜ ਭਵਨ ਵਿੱਚ ਆਯੋਜਿਤ ਇੱਕ ਸਮਾਰੋਹ ਵਿੱਚ, ਪ੍ਰਧਾਨ ਮੰਤਰੀ “ਟਾਈਮਲੈੱਸ ਲਕਸ਼ਮਣ” ਸਿਰਲੇਖ ਵਾਲੀ ਇੱਕ ਪੁਸਤਕ ਜਾਰੀ ਕਰਨਗੇ ।
ਇਹ ਪੁਸਤਕ ਪ੍ਰਸਿੱਧ ਕਾਰਟੂਨਿਸਟ ਆਰ. ਕੇ. ਲਕਸ਼ਮਣ ਉੱਤੇ ਅਧਾਰਤ ਹੈ ।
ਪ੍ਰਧਾਨ ਮੰਤਰੀ ਦੀ ਰਾਜ ਦੀ ਯਾਤਰਾ ਦੌਰਾਨ ਆਵਾਸ ਅਤੇ ਸ਼ਹਿਰੀ ਟ੍ਰਾਂਸਪੋਰਟ ਨਾਲ ਜੁੜੇ ਮਹੱਤਵਪੂਰਨ ਪ੍ਰੋਜੈਕਟ ਸ਼ੁਰੂ ਕੀਤੇ ਜਾਣਗੇ ।
ਕਲਿਆਣ ਵਿਖੇ ਇੱਕ ਜਨ ਸਭਾ ਵਿੱਚ, ਪ੍ਰਧਾਨ ਮੰਤਰੀ ਦੋ ਮਹੱਤਵਪੂਰਨ ਮੈਟਰੋ ਲਾਂਘਿਆਂ (ਕੌਰੀਡੋਰਾਂ) ਦਾ ਨੀਂਹ ਪੱਥਰ ਰਖਣਗੇ ।
ਇਨ੍ਹਾਂ ਵਿੱਚ ਠਾਣੇ – ਭਿਵੰਡੀ – ਕਲਿਆਣ ਮੈਟਰੋ ; ਅਤੇ ਦਹਿਸਾਰ – ਮੀਰਾ – ਭਯੰਡਰ ਮੈਟਰੋ ਸ਼ਾਮਲ ਹਨ ।
ਇਨ੍ਹਾਂ ਦੋ ਗਲਿਆਰਿਆਂ ਦੇ ਪੂਰੇ ਹੋ ਜਾਣ ‘ਤੇ ਖੇਤਰ ਵਿੱਚ ਜਨਤਕ ਟ੍ਰਾਂਸਪੋਰਟ ਜ਼ਿਆਦਾ ਸੁਵਿਧਾਜਨਕ ਹੋ ਜਾਵੇਗਾ ।
ਉਹ ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ ਤਹਿਤ ਆਰਥਕ ਤੌਰ ‘ਤੇ ਕਮਜ਼ੋਰ ਵਰਗ ( ਈਡਬਲਿਊਐੱਸ ) ਅਤੇ ਘੱਟ ਆਮਦਨ ਵਰਗ ( ਐੱਲਆਈਜੀ ) ਲਈ 90,000 ਇਕਾਈਆਂ ਲਾਂਚ ਕਰਨਗੇ ।
ਸ਼੍ਰੀ ਨਰੇਂਦਰ ਮੋਦੀ ਇਕੱਠ ਨੂੰ ਵੀ ਸੰਬੋਧਨ ਕਰਨਗੇ ।
ਪ੍ਰਧਾਨ ਮੰਤਰੀ ਇਸ ਤੋਂ ਬਾਅਦ ਪੁਣੇ ਜਾਣਗੇ ।
ਉਹ ਪੁਣੇ ਮੈਟਰੋ ਫੇਜ਼ – 3 ਦਾ ਨੀਂਹ ਪੱਥਰ ਰੱਖਣਗੇ ਅਤੇ ਇਕੱਠ ਨੂੰ ਸੰਬੋਧਨ ਕਰਨਗੇ ।
***
ਏਕੇਟੀ/ਕੇਪੀ/ਵੀਕੇ
