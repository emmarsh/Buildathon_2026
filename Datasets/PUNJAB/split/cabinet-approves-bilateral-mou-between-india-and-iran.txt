ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਮੰਤਰੀ ਮੰਡਲ ਨੇ ਸਕਿਉਰਿਟੀਜ਼ ਮਾਰਕੀਟ ਨਾਲ ਜੁੜੇ ਮਾਮਲਿਆਂ ਉੱਤੇ ਆਪਸੀ ਸਹਿਯੋਗ ਲਈ ਸਕਿਉਰਿਟੀਜ਼ ਐਂਡ ਐਕਸਚੇਂਜ਼ ਬੋਰਡ ਆਵ੍ ਇੰਡੀਆ (ਸੇਬੀ-SEBI) ਅਤੇ ਈਰਾਨ ਦੀ ਸਕਿਉਰਿਟੀਜ਼ ਐਂਡ ਐਕਸਚੇਂਜ਼ ਆਰਗੇਨਾਈਜ਼ੇਸ਼ਨ (ਐੱਸਈਓ-SEO) ਵਿਚਕਾਰ ਦੁਵੱਲੇ ਸਮਝੌਤੇ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ ।
ਇਹ ਸਮਝੌਤਾ ਦੋਹਾਂ ਰੈਗੂਲੇਟਰਾਂ ਦੇ ਆਰਥਕ ਸਬੰਧਾਂ ਦੇ ਵਿਕਾਸ ਅਤੇ ਸਹਿਯੋਗ ਵਿੱਚ ਵਾਧਾ ਕਰੇਗਾ ਅਤੇ ਦੋਹਾਂ ਮੁਲਕਾਂ ਵਿੱਚ ਸਕਿਉਰਿਟੀਜ਼ ਮਾਰਕੀਟ ਦੇ ਪ੍ਰਭਾਵਸ਼ਾਲੀ ਵਿਕਾਸ ਲਈ ਹਾਲਾਤ ਪੈਦਾ ਕਰਨਾ ਇਸ ਦਾ ਮੁੱਖ ਉਦੇਸ਼ ਹੈ ।
ਇਹ ਦੋਹਾਂ ਮੁਲਕਾਂ ਵਿਚਕਾਰ ਸੂਚਨਾ ਸਾਂਝੀ ਕਰਨ ਦੇ ਫਰੇਮਵਰਕ ਨੂੰ ਮਜ਼ਬੂਤ ਕਰਨ ਵਿੱਚ ਵੀ ਯੋਗਦਾਨ ਪਾਵੇਗਾ ।
ਉਮੀਦ ਹੈ ਕਿ ਹੁਣ ਸੇਬੀ ਅਤੇ ਐੱਸਈਓ, ਈਰਾਨ ਵਿਚਕਾਰ ਸਹਿਯੋਗ ਅਤੇ ਰੈਗੂਲੇਸ਼ਨ ਗਤੀਵਿਧੀਆਂ ਨੂੰ ਹੁਲਾਰਾ ਮਿਲੇਗਾ ।
ਉਮੀਦ ਹੈ ਕਿ ਹੁਣ ਸੇਬੀ ਅਤੇ ਐੱਸਈਓ, ਈਰਾਨ ਵਿਚਕਾਰ ਇਹ ਸਮਝੌਤਾ ਸੂਚਨਾ ਦੇ ਅਦਾਨ ਪ੍ਰਦਾਨ ਢਾਂਚੇ ਨੂੰ ਮਜ਼ਬੂਤ ਕਰਨ ਵਿੱਚ ਯੋਗਦਾਨ ਪਾਵੇਗਾ ।
*****
AKT/VBA/SH
