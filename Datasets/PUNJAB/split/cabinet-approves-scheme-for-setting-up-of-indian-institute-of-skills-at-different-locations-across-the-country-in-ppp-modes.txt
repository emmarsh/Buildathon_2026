ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਮੰਤਰੀ ਮੰਡਲ ਨੇ ਜਨਤਕ-ਨਿਜੀ ਭਾਗੀਦਾਰੀ (ਪੀਪੀਪੀ) ਪੱਧਤੀਆਂ ਜ਼ਰੀਏ ਦੇਸ਼ ਦੇ ਵੱਖ-ਵੱਖ ਸਥਾਨਾਂ ਵਿੱਚ ਭਾਰਤੀ ਕੌਸ਼ਲ ਸੰਸਥਾਨ ਸਥਾਪਤ ਕਰਨ ਦੀ ਯੋਜਨਾ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।
ਉਪਲੱਬਧ ਬੁਨਿਆਦੀ ਢਾਂਚੇ ਅਤੇ ਮੰਗ ਦੇ ਅਧਾਰ ’ਤੇ ਅਜਿਹੇ ਕੇਂਦਰ ਖੋਲ੍ਹੇ ਜਾਣ ਦੀਆਂ ਸੰਭਾਵਨਾਵਾਂ ਦਾ ਪਤਾ ਲਗਾਇਆ ਜਾਵੇਗਾ।
ਲਾਭ :
ਭਾਰਤੀ ਹੁਨਰ ਸੰਸਥਾਨ ਦੀ ਸਥਾਪਨਾ ਨਾਲ ਉੱਚ ਗੁਣਵੱਤਾ ਵਾਲੀ ਹੁਨਰ ਸਿਖਲਾਈ, ਵਿਵਹਾਰਿਕ ਖੋਜ ਅਤੇ ਉਦਯੋਗ ਜਗਤ ਨਾਲ ਸਿੱਧਾ ਅਤੇ ਭਾਵਪੂਰਨ ਮੌਕਾ ਉਪਲੱਬਧ ਕਰਾਉਂਦਿਆਂ ਭਾਰਤੀ ਅਰਥਵਿਵਸਥਾ ਦੇ ਮੁੱਖ ਖੇਤਰਾਂ ਨੂੰ ਗਲੋਬਲ ਮੁਕਾਬਲੇ ਵਿੱਚ ਟਿਕੇ ਰਹਿਣ ਵਿੱਚ ਸਮਰੱਥ ਬਣਾਇਆ ਜਾਵੇਗਾ।
ਇਹ ਦੇਸ਼ ਭਰ ਵਿੱਚ ਖਾਹਿਸ਼ੀ ਨੌਜਵਾਨਾਂ ਨੂੰ ਅਧਿਕ ਕੁਸ਼ਲ ਸਿਖਲਾਈ ਉਪਲੱਬਧ ਕਰਾਉਣ ਅਤੇ ਉਦਯੋਗ ਜਗਤ ਦੇ ਨਾਲ ਜੁੜ ਕੇ ਜਵਾਬਦੇਹੀ ਦੀ ਸੰਭਾਵਨਾ ਵਧਾਉਣ ਅਤੇ ਗਲੋਬਲ ਪੱਧਰ ’ਤੇ ਸਾਰੇ ਖੇਤਰਾਂ ਵਿੱਚ ਪ੍ਰਤੀਯੋਗੀ ਬਣ ਸਕਣ ਦਾ ਮੌਕਾ ਪ੍ਰਦਾਨ ਕਰੇਗਾ।
ਨਿਜੀ ਖੇਤਰ ਦੇ ਉੱਦਮੀਆਂ ਦੇ ਹਿਤਾਂ ਅਤੇ ਸਰਕਾਰੀ ਜ਼ਮੀਨ ਦੇ ਰੂਪ ਵਿੱਚ ਜਨਤਕ ਪੂੰਜੀ ਰਾਹੀਂ ਇਸ ਯੋਜਨਾ ਤਹਿਤ ਮੁਹਾਰਤ, ਗਿਆਨ ਅਤੇ ਮੁਕਾਬਲੇ ਸਮਰੱਥਾ ਵਾਲੇ ਨਵੇਂ ਸੰਸਥਾਨ ਸਥਾਪਤ ਕੀਤੇ ਜਾ ਸਕਣਗੇ।
****
ਐੱਨਡਬਲਿਊ/ਏਕੇਟੀ/ਐੱਸਐੱਚ
