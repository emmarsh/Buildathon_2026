ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਭਾਰਤ ਅਤੇ ਜਪਾਨ ਦਰਮਿਆਨ ਸਹਿਮਤੀ ਪੱਤਰ ਨੂੰ ਕਾਰਜ ਉਪਰੰਤ ਮਨਜ਼ੂਰੀ ਦੇ ਦਿੱਤੀ ਹੈ।
ਇਸ ਸਹਿਮਤੀ ਪੱਤਰ ‘ਤੇ 29 ਅਕਤੂਬਰ 2018 ਨੂੰ ਭਾਰਤ ਦੇ ਪ੍ਰਧਾਨ ਮੰਤਰੀ ਦੀ ਜਪਾਨ ਯਾਤਰਾ ਦੇ ਦੌਰਾਨ ਹਸਤਾਖਰ ਕੀਤੇ ਗਏ ਸਨ।
ਲਾਭ:
ਇਹ ਸਹਿਮਤੀ ਪੱਤਰ ਹਰੇਕ ਦੇਸ਼ ਦੇ ਉਪਯੁਕਤ ਕਾਨੂੰਨਾਂ ਅਤੇ ਕਾਨੂੰਨੀ ਵਿਵਸਥਾਵਾਂ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਸਮਾਨਤਾ, ਪਰਸਪਰਤਾ ਅਤੇ ਆਪਸੀ ਲਾਭ ਦੇ ਅਧਾਰ ‘ਤੇ ਕੁਦਰਤੀ ਸੰਸਾਧਨਾਂ ਦੇ ਪ੍ਰਬੰਧਨ ਅਤੇ ਵਾਤਾਵਰਨ ਸੁਰੱਖਿਆ ਦੇ ਖੇਤਰ ਵਿੱਚ ਭਾਰਤ ਅਤੇ ਜਪਾਨ ਦਰਮਿਆਨ ਨਜ਼ਦੀਕੀ ਅਤੇ ਦੀਰਘਕਾਲੀ ਸਹਿਯੋਗ ਸਥਾਪਤ ਕਰਨ ਅਤੇ ਉਤਸ਼ਾਹਤ ਕਰਨ ਦੇ ਸਮਰੱਥ ਕਰੇਗਾ।
ਇਸ ਤੋਂ ਇਲਾਵਾ ਇਸ ਸਹਿਮਤੀ ਪੱਤਰ ਵਿੱਚ ਦੋਹਾਂ ਦੇਸ਼ਾਂ ਦਰਮਿਆਨ ਸੂਚਨਾ ਅਤੇ ਟੈਕਨੋਲੋਜੀ ਦਾ ਆਦਾਨ-ਪ੍ਰਦਾਨ ਕਰਨਾ ਵੀ ਸ਼ਾਮਲ ਹੈ।
ਵਾਤਾਵਰਨ ਸਬੰਧੀ ਗਿਰਾਵਟ ਦਾ ਅਸਰ ਸਮਾਜ ਦੇ ਸੱਮਰਧ ਵਰਗਾਂ ਤੋਂ ਕਿਤੇ ਜ਼ਿਆਦਾ ਕਠੋਰਤਾ ਨਾਲ ਸਮਾਜਕ ਅਤੇ ਆਰਥਕ ਰੂਪ ਤੋਂ ਵੰਚਿਤ ਵਰਗਾਂ ‘ਤੇ ਹੁੰਦਾ ਹੈ।
ਵਾਤਾਵਰਨ ਨੁਕਸਾਨ ਨੂੰ ਰੋਕਣ ਦੀ ਕੋਈ ਵੀ ਕੋਸ਼ਿਸ਼ ਸਮਾਜ ਦੇ ਸਾਰੇ ਵਰਗਾਂ ਦਰਮਿਆਨ ਚੰਗੇ ਵਾਤਾਵਰਨ ਸਬੰਧੀ ਸੰਸਾਧਨਾਂ ਦੀ ਉਪਲੱਬਧਤਾ ਦੇ ਲਿਹਾਜ਼ ਨਾਲ ਵਾਤਾਵਰਨ ਸਬੰਧੀ ਨਿਰਪੱਖਤਾ ਦੀ ਦਿਸ਼ਾ ਵਿੱਚ ਲੈ ਜਾਵੇਗੀ।
ਇਸ ਸਹਿਮਤੀ ਪੱਤਰ ਤੋਂ ਉਮੀਦ ਹੈ ਕਿ ਇਹ ਬਿਹਤਰ ਵਾਤਾਵਰਨ ਸੁਰੱਖਿਆ, ਬੇਹਤਰ ਸੰਰਖਣ, ਜਲਵਾਯੂ ਪਰਿਵਰਤਨ ਦੇ ਬਿਹਤਰ ਪ੍ਰਬੰਧਨ ਅਤੇ ਜੈਵਿਕ ਵਿਭਿੰਨਤਾ ਸੰਰਖਣ ਲਈ ਅਤੀਆਧੁਨਿਕ ਟੈਕਨੋਲੋਜੀਆਂ ਅਤੇ ਬਿਹਤਰੀਨ ਕਵਾਇਦਾਂ ਲਿਆਵੇਗਾ।
***
ਏਕੇਟੀ/ਐੱਸਐੱਚ
