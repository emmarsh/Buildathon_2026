ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਭਾਰਤ ਅਤੇ ਡੈਨਮਾਰਕ ਦਰਮਿਆਨ ਸਮੁੰਦਰੀ ਮੁੱਦਿਆਂ ਬਾਰੇ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।
ਸਹਿਮਤੀ ਪੱਤਰ ’ਤੇ ਡੈਨਮਾਰਕ ਦੇ ਡਬਲਿਊਆਈਪੀ ਦੀ ਜਨਵਰੀ 2019 ਵਿੱਚ ਹੋਣ ਵਾਲੀ ਭਾਰਤ ਯਾਤਰਾ ਦੌਰਾਨ ਹਸਤਾਖ਼ਰ ਕਰਨ ਦਾ ਪ੍ਰਸਤਾਵ ਰੱਖਿਆ ਗਿਆ ਹੈ।
ਲਾਭ
ਇਸ ਸਹਿਮਤੀ ਪੱਤਰ ’ਤੇ ਹਸਤਾਖ਼ਰ ਹੋਣ ਦੋਹਾਂ ਦੇਸ਼ਾਂ ਲਈ ਦੁਵੱਲੇ ਸਹਿਯੋਗ ਦੇ ਖੇਤਰਾਂ ਦਾ ਪਤਾ ਲਗਾਉਣ ਦਾ ਰਾਹ ਪੱਧਰਾ ਹੋਵੇਗਾ:
• ਭਾਰਤ ਅਤੇ ਡੈਨਮਾਰਕ ਦੇ ਸਮੁੰਦਰੀ ਖੇਤਰਾਂ ਦਰਮਿਆਨ ਬਾਰਡਰ ਪਾਰ ਸਹਿਯੋਗ ਅਤੇ ਨਿਵੇਸ਼ਾਂ ਵਿੱਚ ਮਦਦ ਕਰਨਾ;
• ਇਹ ਦੋਹਾਂ ਦੇਸ਼ਾਂ ਨੂੰ ਗੁਣਵੱਤਾਪੂਰਨ ਸ਼ਿਪਿੰਗ ਸੁਨਿਸ਼ਚਿਤ ਕਰਨ ਲਈ, ਆਪਸੀ ਸਮਰੱਥਾਵਾਂ ਨੂੰ ਸੁਧਾਰਨ ਲਈ ਮਾਹਰਾਂ, ਪ੍ਰਕਾਸ਼ਨਾਂ, ਸੂਚਨਾ, ਡੇਟਾ ਅਤੇ ਅੰਕੜਿਆਂ ਦਾ ਅਦਾਨ-ਪ੍ਰਦਾਨ ਕਰਨ, ਹਰਿਤ ਸਮੁੰਦਰੀ ਟੈਕਨੋਲੋਜੀ ਅਤੇ ਸ਼ਿਪਬਿਲਡਿੰਗ ਦੇ ਖੇਤਰ ਵਿੱਚ ਸਹਿਯੋਗ, ਭਾਰਤ ਦੇ ਸ਼ਿਪਿੰਗ ਰਜਿਸਟਰਾਰ (ਆਰਆਈਪੀ) ਨੂੰ ਮਾਨਤਾ ਪ੍ਰਾਪਤ ਸੰਗਠਨ (ਆਰਓ) ਦਾ ਦਰਜਾ ਪ੍ਰਦਾਨ ਕਰਨ ਅਤੇ ਸਮੁੰਦਰੀ ਸਿਖਲਾਈ ਅਤੇ ਸਿੱਖਿਆ ਦੇ ਖੇਤਰ ਵਿੱਚ ਸਹਿਯੋਗ ਕਰਨ ਵਿੱਚ ਸਮਰੱਥ ਬਣਾਵੇਗਾ;
• ਮਰਚੈਂਟ ਸ਼ਿਪਿੰਗ ਅਤੇ ਸਮੁੰਦਰੀ ਟ੍ਰਾਂਸਪੋਰਟ ਸਬੰਧੀ ਮਾਮਲਿਆਂ ਦੇ ਖੇਤਰ ਵਿੱਚ ਨਿਰੰਤਰ ਸਹਿਯੋਗ ਲਈ ਖੋਜ ਅਤੇ ਵਿਕਾਸ ;
• ਇਹ ਦੁਵੱਲੇ ਅਤੇ ਅੰਤਰਰਾਸ਼ਟਰੀ ਦੋਹਾਂ ਪੱਧਰਾਂ ’ਤੇ ਦੋਹਾਂ ਦੇਸ਼ਾਂ ਲਈ ਆਪਸੀ ਲਾਭ ਦੇ ਮੌਕਿਆਂ ਬਾਰੇ ਸਹਿਯੋਗ ਨੂੰ ਅੱਗੇ ਵਧਾਵੇਗਾ ਅਤੇ ਮਜ਼ਬੂਤ ਕਰੇਗਾ।
*****
ਏਕੇਟੀ
