ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਕੱਲ੍ਹ ਮੁੰਬਈ ਜਾ ਰਹੇ ਹਨ।
ਉਹ ਉੱਥੇ ਏਸ਼ੀਅਨ ਇਨਫ੍ਰਾਸਟਰਕਚਰ ਇਨਵੈਸਟਮੈਂਟ ਬੈਂਕ (ਏਆਈਆਈਬੀ), ਜੋ ਕਿ ਇੱਕ ਬਹੁ ਉਦੇਸ਼ੀ ਵਿਕਾਸ ਬੈਂਕ ਹੈ ਅਤੇ ਜਿਸ ਦਾ ਉਦੇਸ਼ ਏਸ਼ੀਆ ਅਤੇ ਇਸ ਦੇ ਪਾਰਲੇ ਸਮਾਜਿਕ ਅਤੇ ਆਰਥਿਕ ਨਤੀਜਿਆਂ ਵਿੱਚ ਸੁਧਾਰ ਲਿਆਉਣਾ ਹੈ, ਦੀ ਸਲਾਨਾ ਮੀਟਿੰਗ ਦਾ ਉਦਘਾਟਨ ਕਰਨਗੇ।
ਇਸ ਸਾਲ ਦੀ ਮੀਟਿੰਗ ਦਾ ਉਦੇਸ਼ ''ਬੁਨਿਆਦੀ ਢਾਂਚੇ ਲਈ ਵਿੱਤ ਦਾ ਪ੍ਰਬੰਧਨ, ਨਵੀਆਂ ਖੋਜਾਂ ਅਤੇ ਸਹਿਯੋਗ'' ਹੈ।
ਵੱਖ- ਵੱਖ ਸੰਗਠਨਾਂ ਅਤੇ ਸਰਕਾਰ ਦੇ ਵੱਖ-ਵੱਖ ਪੱਧਰਾਂ ਦੇ ਆਗੂ ਇੱਕ ਮਜ਼ਬੂਤ ਬੁਨਿਆਦੀ ਢਾਂਚਾ ਨਿਵੇਸ਼ ਰਾਹੀਂ ਕਾਇਮ ਰਹਿਣਯੋਗ ਭਵਿੱਖ ਲਈ ਆਪਣੇ ਵਿਚਾਰਾਂ ਅਤੇ ਅਨੁਭਵਾਂ ਨੂੰ ਇਸ ਮੌਕੇ `ਤੇ ਸਾਂਝੇ ਕਰਨਗੇ।
ਇਸ ਸਾਲ ਏਸ਼ੀਅਨ ਇਨਫ੍ਰਾਸਟ੍ਰਕਚਰ ਫੋਰਮ ਦੀ ਸ਼ੁਰੂਆਤ ਹੋਵੇਗੀ ਜਿਸ ਵਿੱਚ ਬੁਨਿਆਦੀ ਢਾਂਚੇ ਨੂੰ ਸ਼ੁਰੂ ਕਰਨ ਵਾਲੇ ਮਾਹਿਰ ਇੱਕ ਪ੍ਰੈਕਟੀਕਲ ਅਤੇ ਪ੍ਰੋਜੈਕਟ ਅਧਾਰਿਤ ਸੰਵਾਦ ਲਈ ਇਕੱਠੇ ਹੋਣਗੇ ਤਾਂ ਕਿ ਬੁਨਿਆਦੀ ਢਾਂਚੇ ਸਬੰਧੀ ਨਾਜ਼ੁਕ ਲੋੜਾਂ ਲਈ ਖੋਜਪੂਰਨ ਵਿੱਤ ਉੱਤੇ ਧਿਆਨ ਕੇਂਦ੍ਰਿਤ ਕੀਤਾ ਜਾ ਸਕੇ।
ਬਾਅਦ ਵਿੱਚ ਪ੍ਰਧਾਨ ਮੰਤਰੀ ਕਾਰੋਬਾਰ ਅਤੇ ਉਦਯੋਗ ਦੇ ਆਗੂਆਂ ਨਾਲ ਮੁਲਾਕਾਤ ਕਰਨਗੇ ਅਤੇ ਇਸ ਮੁਲਾਕਾਤ ਵਿੱਚ ਆਰਥਿਕ ਵਿਕਾਸ, ਬੁਨਿਆਦੀ ਢਾਂਚੇ ਸਬੰਧੀ ਵਿਕਾਸ, ਨੀਤੀ ਸਬੰਧੀ ਪਹਿਲਕਦਮੀਆਂ, ਨਿਵੇਸ਼, ਬੁਨਿਆਦੀ ਖੋਜ ਅਤੇ ਨੌਕਰੀਆਂ ਪੈਦਾ ਕਰਨ ਵਰਗੇ ਮੁੱਦਿਆਂ ਉੱਤੇ ਚਰਚਾ ਹੋਵੇਗੀ।
ਏਕੇਟੀ/ਐੱਚਐੱਸ
