ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਹੇਠ ਲਿਖੇ ਪ੍ਰਸਤਾਵਾਂ ਨੂੰ ਪ੍ਰਵਾਨਗੀ ਦਿੱਤੀ ਹੈ :
1. ਕਸਟਮ ਐਕਟ, 1962 ਵਿੱਚ ਸੋਧ ;
2. ਕਸਟਮ ਦਰ ਐਕਟ, 1975 ਵਿੱਚ ਸੋਧ ;
3. ਕੇਂਦਰੀ ਆਬਕਾਰੀ ਐਕਟ, 1944 ਵਿੱਚ ਸੋਧ ;
4. ਕੇਂਦਰੀ ਆਬਕਾਰੀ ਐਕਟ, 1985 ਦੀ ਮਨਸੂਖੀ ; ਅਤੇ
5. ਐਕਟ ਨਾਲ ਸਬੰਧਤ ਪ੍ਰਬੰਧਾਂ ਜਿਨ੍ਹਾਂ ਤਹਿਤ ਸੈੱਸ ਵਸੂਲਿਆ ਜਾਂਦਾ ਹੈ, ਦੀ ਸੋਧ ਜਾਂ ਮਨਸੂਖੀ ।
ਉੁਪਰੋਕਤ ਪ੍ਰਸਤਾਵਾਂ ਦੇ ਫਲਸਰੂਪ ਹੇਠ ਲਿਖੇ ਲਾਭ ਹੋਣਗੇ :
1. ਕਸਟਮ ਐਕਟ, 1962 ਵਿੱਚ ਧਾਰਾ 108 ਏ ਅਤੇ 108 ਬੀ ਦੀ ਸ਼ਮੂਲੀਅਤ ਜਿਸ ਰਾਹੀਂ ਨਿਰਧਾਰਤ ਵਿਅਕਤੀਆਂ ਵੱਲੋਂ ਮਾਲ ਦੇ ਆਯਾਤ/ਨਿਰਯਾਤ ਨਾਲ ਸਬੰਧਤ ਸੂਚਨਾਵਾਂ ਨੂੰ ਪੇਸ਼ ਕਰਨ ਦਾ ਪ੍ਰਬੰਧ ਕਰਨਾ ਤਾਂਕਿ ਆਯਾਤ ਅਤੇ ਨਿਰਯਾਤ ਵਿੱਚ ਘੱਟ/ ਜ਼ਿਆਦਾ -ਮੁੱਲਾਂਕਣ ਦੇ ਮਾਮਲਿਆਂ ਦਾ ਵਿਸ਼ਲੇਸ਼ਣ ਕਰਨ ਅਤੇ ਪਤਾ ਲਗਾਉਣ , ਨਿਰਯਾਤ ਦਾ ਦੁਰਉਪਯੋਗ ਸਮੇਤ ਸਕੀਮ ਦੇ ਨੁਕਸਾਨ ਅਤੇ ਕਸਟਮ ਐਕਟ ਦੇ ਪ੍ਰਬੰਧਾਂ ਅਤੇ ਹੋਰ ਕਾਨੂੰਨਾਂ ਦੇ ਉਲੰਘਣ ਸਹਿਤ ਪ੍ਰਚਾਰ ਸਕੀਮਾਂ ਜਿਸ ਵਿੱਚ ਕਸਟਮ ਅਧਿਕਾਰੀਆ ਨੂੰ ਇਨ੍ਹਾਂ ਕਾਨੂੰਨਾਂ ਨੂੰ ਪ੍ਰਭਾਵੀ ਢੰਗ ਨਾਲ ਲਾਗੂ ਕਰਨ ਲਈ ਅਧਿਕਾਰਤ ਕੀਤਾ ਗਿਆ ਹੈ : ਅਤੇ
2. ਹੋਰ ਐਕਟਾਂ ਦੇ ਵੱਖ – ਵੱਖ ਪ੍ਰਬੰਧਾਂ ਦੀ ਸੋਧ ਅਤੇ ਮਨਸੂਖੀ, ਜੋ ਹੁਣ ਜੀਐੱਸਟੀ ਦੇ ਲਾਗੂ ਹੋਣ ਕਰਕੇ ਪ੍ਰਾਸੰਗਕ ਨਹੀਂ ਰਹੇ, ਜਿਸ ਸਦਕਾ ਅਪ੍ਰਾਸੰਗਕ ਕਾਨੂੰਨਾਂ ਨੂੰ ਖਤਮ ਅਤੇ ਕਰਾਂ ਦੀ ਬਹੁਲਤਾ ਨੂੰ ਘੱਟ ਕੀਤਾ ਜਾਵੇਗਾ।
****
