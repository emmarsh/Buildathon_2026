ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਅੱਜ ਸਿਹਤ ਸੰਭਾਲ ਅਤੇ ਅਰੋਗਤਾ ਦੇ ਖੇਤਰ ਵਿੱਚ ਭਾਰਤ ਅਤੇ ਜਪਾਨ ਦਰਮਿਆਨ 29 ਅਕਤੂਬਰ, 2018 ਨੂੰ ਹਸਤਾਖ਼ਰ ਹੋਏ ਸਹਿਯੋਗ ਪੱਤਰ (ਐੱਮਓਸੀ) ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।
ਪੱਤਰ ਵਿੱਚ ਸਹਿਯੋਗ ਦੇ ਨਿਮਨ ਖੇਤਰਾਂ ਨੂੰ ਸ਼ਾਮਲ ਕੀਤਾ ਗਿਆ ਹੈ:
ਵਿਸ਼ੇਸ਼ ਪ੍ਰੋਜੈਕਟਾਂ ਨੂੰ ਪ੍ਰੋਤਸਾਹਨ
ਦਵਾਈ, ਸਰਜਰੀ ਅਤੇ ਟ੍ਰਾਮਾ ਦੇਖ-ਭਾਲ ਦੇ ਖੇਤਰ ਵਿੱਚ ਮਾਨਵ ਸੰਸਾਧਨ ਦਾ ਵਿਕਾਸ
ਕਲੀਨੀਕਲ ਪਰੀਖਣ ਲਈ ਉੱਨਤ ਸੰਯੁਕਤ ਟੈਸਟਿੰਗ ਪ੍ਰਯੋਗਸ਼ਾਲਾ ਦਾ ਨਿਰਮਾਣ
ਦੇਖ-ਭਾਲ ਕਰਨ ਵਾਲੇ ਟ੍ਰੇਨੀਆਂ ਲਈ ਜਪਾਨੀ ਭਾਸ਼ਾ ਸਿੱਖਿਆ ਕੇਂਦਰ ਦੀ ਸਥਾਪਨਾ
ਏਯੂਐੱਮਐੱਸ ਦੇ ਸਮਾਨ ਦੋਵਾਂ ਦੇਸ਼ਾਂ ਵਿੱਚ ਤੀਜ਼ੇ ਪੱਧਰ ਦੇ ਦੇਖ-ਭਾਲ ਕੇਂਦਰਾਂ ਦਰਮਿਆਨ ਸਹਿਯੋਗ ਸਥਾਪਤ ਕਰਨਾ
ਬਜ਼ੁਰਗਾਂ ਦੀ ਦੇਖ-ਭਾਲ ਲਈ ਸਿਖਲਾਈ ਪ੍ਰੋਗਰਾਮ, ਟ੍ਰੇਨੀਆਂ ਲਈ ਪਾਠ-ਕ੍ਰਮ ਅਤੇ ਪੁਸਤਕਾਂ ਉਪਲਬੱਧ ਕਰਵਾਉਣਾ
ਬੁਨਿਆਦੀ ਢਾਂਚੇ
ਕੇਂਦਰੀਕ੍ਰਿਤ ਸਿਹਤ ਦੇਖ-ਭਾਲ ਵੰਡ ਪ੍ਰਬੰਧਨ ਕੇਂਦਰ ਦੀ ਸਥਾਪਨਾ
ਸਵੱਛ ਅਤੇ ਕਿਫ਼ਾਇਤੀ ਪਖ਼ਾਨਿਆਂ ਤੱਕ ਪਹੁੰਚ ਵਧਾਉਣ ਨਾਲ ਸਵੱਛਤਾ ਵਾਤਾਵਰਣ ਨੂੰ ਬਿਹਤਰ ਬਣਾਉਣਾ
ਦਵਾਈ ਦੇ ਖੇਤਰ ਵਿੱਚ ਮਰੀਜ਼ ਡੇਟਾ ਵਿਸ਼ਲੇਸ਼ਣ, ਸੂਚਨਾ ਤੇ ਸੰਚਾਰ ਟੈਕਨੋਲੋਜੀ ਅਤੇ ਆਰਟੀਫਿਸ਼ਲ ਇੰਟੈਲੀਜੈਂਸ ਵਿਸ਼ਿਆਂ ‘ਤੇ ਸੰਸਾਥਨਕ ਸਹਿਯੋਗ ਨੂੰ ਹੁਲਾਰਾ ਦੇਣਾ
ਭਾਰਤ ਵਿੱਚ ਭਾਰਤ-ਜਪਾਨ ਇਨੋਵੈਸ਼ਨ ਹੱਬ ਦਾ ਨਿਰਮਾਣ
ਭਾਰਤ ਵਿੱਚ ਉੱਚ ਪੱਧਰੀ ਬੀਐੱਸਐੱਲ 3 ਪ੍ਰਯੋਗਸ਼ਾਲਾ ਸੁਵਿਧਾਵਾਂ ਦਾ ਨਿਰਮਾਣ
ਉੱਚ ਪੱਧਰੀ ਮੈਡੀਕਲ ਉਪਕਰਣ ਪ੍ਰਾਪਤ ਕਰਨ ਲਈ ਸਹਿਯੋਗ, ਮੇਕ ਇਨ ਇੰਡੀਆ ਤਹਿਤ ਨਿਰਮਾਣ ਇਕਾਈਆਂ ਦੀ ਸਥਾਪਨਾ
ਮਾਨਵ ਵਿਕਾਸ
ਐੱਮਈ-ਬੀਵਾਈਓ ਅਤੇ ਆਯੁਰਵੇਦ ਦੇ ਸਮਾਨ ਸਿਹਤ ਸਵੈ-ਪ੍ਰਬੰਧਨ ਲਈ ਮਾਨਵ ਸੰਸਾਧਨ, ਖੋਜ ਤੇ ਪ੍ਰੋਜੈਕਟ ਪ੍ਰੋਤਸਾਹਨ ਨੂੰ ਵਿਕਸਤ ਕਰਨਾ
ਭਾਰਤ-ਜਪਾਨ ਜਨਤਕ ਅਤੇ ਨਿਜੀ ਸਿਹਤ ਦੇਖ-ਭਾਲ ਫੋਰਮ ਦਾ ਗਠਨ
(ਘ) ਆਯੁਸ਼ਮਾਨ ਭਾਰਤ ਪ੍ਰੋਗਰਾਮ ਅਤੇ ਹੋਰ ਪਹਿਲੂਆਂ ਅਤੇ ਏਐੱਚਡਬਲਿਊਐੱਮ ਦਰਮਿਆਨ ਤਾਲਮੇਲ ਨੂੰ ਪ੍ਰੋਤਸਾਹਨ ਦੇਣ ਲਈ ਕੋਈ ਹੋਰ ਖੇਤਰ ਜਿਸ ‘ਤੇ ਦੋਵਾਂ ਪੱਖਾਂ ਨੇ ਸਹਿਮਤੀ ਪ੍ਰਗਟਾਈ ਹੋਵੇ, ਅਤੇ
(ਡਾ) ਇਸ ਸਹਿਯੋਗ ਪੱਤਰ ਤਹਿਤ ਸਹਿਯੋਗ ਨੂੰ ਹੁਲਾਰਾ ਦੇਣ ਲਈ ਕੋਈ ਹੋਰ ਖੇਤਰ ਜਿਸ ‘ਤੇ ਦੋਵਾਂ ਪੱਖਾਂ ਨੇ ਸਹਿਮਤੀ ਪ੍ਰਗਟਾਈ ਹੋਵੇ
ਪਰਸਪਰ ਸਹਿਯੋਗ ਨੂੰ ਹੁਲਾਰਾ ਦੇਣ ਅਤੇ ਸਹਿਯੋਗ ਪੱਤਰ ਦੇ ਲਾਗੂਕਰਨ ਦੀ ਨਿਗਰਾਨੀ ਲਈ ਇੱਕ ਉੱਚ ਪੱਧਰੀ ਸਲਾਹਕਾਰ ਮੈਕੇਨਿਜ਼ਮ ਲਈ ਸੰਯੁਕਤ ਕਮੇਟੀ ਦਾ ਗਠਨ ਕੀਤਾ ਜਾਵੇਗਾ।
*****
ਏਕੇਐੱਸਐੱਚ
