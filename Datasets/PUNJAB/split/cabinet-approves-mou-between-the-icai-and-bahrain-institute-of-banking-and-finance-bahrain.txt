ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਇੰਸਟੀਟਿਊਟ ਆਵ੍ ਚਾਰਟਰਡ ਅਕਾਊਟੈਂਟਸ ਆਵ੍ ਇੰਡੀਆ (ਆਈਸੀਏਆਈ) ਅਤੇ ਬਹਿਰੀਨ ਇੰਸਟੀਟਿਊਟ ਆਵ੍ ਬੈਂਕਿੰਗ ਐਂਡ ਫਾਈਨਾਂਸ (ਬੀਆਈਬੀਐੱਫ), ਬਹਿਰੀਨ ਦਰਮਿਆਨ ਬਹਿਰੀਨ ਅੰਦਰ ਲੇਖਾ, ਵਿੱਤ ਅਤੇ ਆਡਿਟ ਗਿਆਨ ਅਧਾਰ ਮਜ਼ਬੂਤ ਕਰਨ ਲਈ ਇਕੱਠੇ ਕਾਰਜ ਕਰਨ ਸਬੰਧਈ ਸਮਝੌਤੇ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।
ਵਿਸ਼ੇਸ਼ਤਾਵਾਂ:
ਆਈਸੀਏਆਈ, ਵਿੱਤ ਅਤੇ ਲੇਖਾ ਨਾਲ ਸਬੰਧਤ ਬੀਆਈਬੀਐੱਫ ਦੇ ਮੌਜੂਦਾ ਪਾਠਕ੍ਰਮ ਦੀ ਸਮੀਖਿਆ ਕਰਕੇ ਬੀਆਈਬੀਐੱਫ ਨੂੰ ਤਕਨੀਕੀ ਸਹਾਇਤਾ ਮੁਹੱਈਆ ਕਰਾਏਗਾ,
ਆਈਸੀਏਆਈ ਆਪਣੇ ਸੀਏ ਕੋਰਸ ਪਾਠਕ੍ਰਮ ਦੀ ਸ਼ੁਰੂਆਤ ਦੀ ਸਿਫਾਰਸ਼ ਕਰੇਗਾ ਜੋ ਆਈਸੀਏਆਈ ਦੀ ਮੈਂਬਰਸ਼ਿਪ ਹਾਸਲ ਕਰਨ ਦੇ ਉਦੇਸ਼ ਨਾਲ ਬੀਆਈਬੀਐੱਫ ਵਿਦਿਆਰਥੀਆਂ ਨੂੰ ਆਈਸੀਏਆਈ ਦੀ ਪ੍ਰੀਖਿਆ ਦੇਣ ਵਿੱਚ ਮਦਦ ਕਰੇਗਾ।
ਆਈਸੀਏਆਈ ਯੋਗ ਬੀਆਈਬੀਐੱਫ ਵਿਦਿਆਰਥੀਆਂ ਲਈ ਆਈਸੀਏਆਈ ਦੀ ਪੇਸ਼ੇਵਰ ਪ੍ਰੀਖਿਆ ਆਯੋਜਿਤ ਕਰਨ ਵਿੱਚ ਤਕਨੀਕੀ ਸਹਾਇਤਾ ਪ੍ਰਦਾਨ ਕਰੇਗਾ।
ਸਮਝੌਤਾ ਆਈਸੀਏਆਈ ਮੈਂਬਰਾਂ ਨੂੰ ਆਪਣੇ ਪੇਸ਼ੇਵਰ ਖੇਤਰ ਦਾ ਵਿਸਤਾਰ ਕਰਨ ਦਾ ਅਵਸਰ ਪ੍ਰਦਾਨ ਕਰੇਗਾ ਅਤੇ ਨਾਲ ਹੀ ਆਈਸੀਏਆਈ ਸਥਾਨਕ ਰਾਸ਼ਟਰੀ ਸਮਰੱਥਾਵਾਂ ਨੂੰ ਮਜ਼ਬੂਤ ਬਣਾਉਣ ਵਿੱਚ ਸਹਾਇਤਾ ਲਈ ਇੱਕ ਇਕਾਈ ਬਣ ਜਾਏਗਾ।
ਇਸਦਾ ਉਦੇਸ਼ ਮੈਂਬਰਾਂ, ਵਿਦਿਆਰਥੀਆਂ ਅਤੇ ਉਨ੍ਹਾਂ ਦੇ ਸੰਗਠਨਾਂ ਦੇ ਸਰਬਉੱਤਮ ਹਿਤ ਵਿੱਚ ਪਰਸਪਰ ਰੂਪ ਨਾਲ ਲਾਭਦਾਇਕ ਸਬੰਧ ਵਿਕਸਤ ਕਰਨ ਲਈ ਮਿਲਕੇ ਕੰਮ ਕਰਨਾ ਹੈ।
ਲਾਭਾਰਥੀ:
ਬਹਿਰੀਨ ਵਿੱਚ ਕਿਉਂਕਿ ਸਥਾਨਕ ਪੇਸ਼ੇਵਰ ਅਕਾਊਟੈਂਸੀ ਸੰਸਥਾਨ ਨਹੀਂ ਹਨ ਅਤੇ ਇਹ ਆਈਸੀਏਆਈ ਹੀ ਹੈ ਜਿਸ ਦਾ ਬੀਆਈਆਈਐੱਫ ਨਾਲ ਸਹਿਯੋਗ ਹੈ, ਇਸ ਨਾਲ ਬਹਿਰੀਨ ਦੇ ਬਜ਼ਾਰਾਂ ਵਿੱਚ ਕੰਮ ਕਰਦੇ ਭਾਰਤੀ ਚਾਰਟਰਡ ਅਕਾਊਟੈਂਟਸ ਅਤੇ ਜੋ ਇਸ ਦੇਸ਼ ਵਿੱਚ ਇੱਛਾ ਅਨੁਸਾਰ ਅਸਾਨੀ ਨਾਲ ਤਬਦੀਲ ਹੋਣਾ ਚਾਹੁੰਦੇ ਹਨ, ਇਸ ਨਾਲ ਉਨ੍ਹਾਂ ਲਈ ਸਕਾਰਾਤਮਕ ਪ੍ਰਭਾਵ ਪੈਦਾ ਹੋਣ ਦੀ ਸੰਭਾਵਨਾ ਹੈ।
ਬਹਿਰੀਨ ਨੂੰ ਆਈਸੀਏਆਈ ਦੀ ਭਰੋਸੇਯੋਗਤਾ ਅਤੇ ਸਮਰੱਥਾ ਵਿੱਚ ਵਿਸ਼ਵਾਸ ਹੈ, ਇਹ ਲੇਖਾ ਅਤੇ ਪ੍ਰਦਰਸ਼ਨ ਦੇ ਖੇਤਰ ਵਿੱਚ ਆਪਣੇ ਨਾਗਰਿਕਾਂ ਨੂੰ ਪ੍ਰੋਤਸਾਹਨ ਦੇਣ ਅਤੇ ਵਿਕਸਤ ਕਰਨ ਵਿੱਚ ਆਈਸੀਏਆਈ ਦੀ ਸਹਾਇਤਾ ਦੀ ਇੱਛਾ ਰੱਖਦਾ ਹੈ, ਇਸ ਤਰ੍ਹਾਂ ਅਕਾਊਟੈਂਸੀ ਦੇ ਵਿਸਤਾਰ ਵਿੱਚ ਸਮਰੱਥ ਲੇਖਾ ਪੇਸ਼ੇਵਰਾਂ ਦਾ ਅਧਾਰ ਬਣਾਉਣ ਦੇ ਮਾਮਲੇ ਵਿੱਚ ਇਹ ਨਿਰੰਤਰ ਹੁਨਰ ਦੀ ਅਗਵਾਈ ਕਰਨ ਨੂੰ ਪ੍ਰਤੀ ਸੋਧਿਤ ਹੈ।
*****
ਏਕੇਈ/ਐੱਸਐੱਨਸੀ/ਐੱਸਐੱਚ
