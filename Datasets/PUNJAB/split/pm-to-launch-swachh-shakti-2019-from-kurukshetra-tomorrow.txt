ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ 12 ਫਰਵਰੀ, 2019 ਨੂੰ ਹਰਿਆਣਾ ਦੇ ਕੁਰੂਕਸ਼ੇਤਰ ਦਾ ਦੌਰਾ ਕਰਨਗੇ ਅਤੇ ਉੱਥੇ ਮਹਿਲਾ ਸਰਪੰਚਾਂ ਦੇ ਸਵੱਛ ਸ਼ਕਤੀ, 2019 ਸੰਮੇਲਨ ਨੂੰ ਸੰਬੋਧਨ ਕਰਨਗੇ ਅਤੇ ਸਵੱਛ ਸ਼ਕਤੀ – 2019 ਪੁਰਸਕਾਰ ਪ੍ਰਦਾਨ ਕਰਨਗੇ।
ਪ੍ਰਧਾਨ ਮੰਤਰੀ ਕੁਰੂਕਸ਼ੇਤਰ ਵਿੱਚ ਸਵੱਛ ਸੁੰਦਰ ਸ਼ੌਚਾਲਯ ਪ੍ਰਦਰਸ਼ਨੀ ਵੀ ਦੇਖਣ ਜਾਣਗੇ ਅਤੇ ਫਿਰ ਉੱਥੇ ਇੱਕ ਜਨਤਕ ਸਭਾ ਨੂੰ ਵੀ ਸੰਬੋਧਨ ਕਰਨਗੇ।
ਇਸ ਦੇ ਬਾਅਦ ਉਹ ਹਰਿਆਣਾ ਵਿੱਚ ਕਈ ਵਿਕਾਸ ਪ੍ਰੋਜੈਕਟਾਂ ਦਾ ਨੀਂਹ ਪੱਥਰ ਰੱਖਣਗੇ/ਉਦਘਾਟਨ ਕਰਨਗੇ।
ਸਵੱਛ ਸ਼ਕਤੀ – 2019 ਇੱਕ ਰਾਸ਼ਟਰੀ ਆਯੋਜਨ ਹੈ, ਜਿਸ ਦਾ ਉਦੇਸ਼ ਸਵੱਛ ਭਾਰਤ ਮਿਸ਼ਨ ਵਿੱਚ ਗ੍ਰਾਮੀਣ ਔਰਤਾਂ ਵੱਲੋਂ ਨਿਭਾਈ ਗਈ ਲੀਡਰਸ਼ਿਪ ਭੂਮਿਕਾ ਨੂੰ ਉਜਾਗਰ ਕਰਨਾ ਹੈ।
ਪੂਰੇ ਦੇਸ਼ ਦੀਆਂ ਮਹਿਲਾ ਸਰਪੰਚ ਅਤੇ ਪੰਚ ਇਸ ਪ੍ਰੋਗਰਾਮ ਵਿੱਚ ਸ਼ਾਮਲ ਹੋਣਗੀਆਂ।
ਇਸ ਵਰ੍ਹੇ ਮਹਿਲਾਵਾਂ ਦੇ ਸਸ਼ਕਤੀਕਰਨ ਦੇ ਉਦੇਸ਼ ਨਾਲ ਲਗਭਗ 15,000 ਮਹਿਲਾਵਾਂ ਦੇ ਸਵੱਛ ਸ਼ਕਤੀ ਪ੍ਰੋਗਰਾਮ ਵਿੱਚ ਹਿੱਸਾ ਲੈਣ ਦੀ ਉਮੀਦ ਹੈ।
ਪੇਅਜਲ ਅਤੇ ਸਵੱਛਤਾ ਮੰਤਰਾਲਾ, ਹਰਿਆਣਾ ਸਰਕਾਰ ਨਾਲ ਮਿਲ ਕੇ ਸਵੱਛ ਸ਼ਕਤੀ – 2019 ਦਾ ਆਯੋਜਨ ਕਰ ਰਿਹਾ ਹੈ।
ਇਸ ਵਿੱਚ ਸਵੱਛ ਭਾਰਤ ਦੇ ਲਈ ਗ੍ਰਾਮੀਣ ਖੇਤਰਾਂ ਵਿੱਚ ਜ਼ਮੀਨੀ ਪੱਧਰ ’ਤੇ ਅਪਣਾਏ ਗਏ ਬਿਹਤਰੀਨ ਅਮਲਾਂ ਨੂੰ ਮਹਿਲਾ ਸਰਪੰਚਾਂ ਵੱਲੋਂ ਸਾਂਝਾ ਕੀਤਾ ਜਾਵੇਗਾ।
ਇਸ ਪ੍ਰੋਗਰਾਮ ਵਿੱਚ ਸਵੱਛ ਭਾਰਤ ਦੀਆਂ ਉਪਲੱਬਧੀਆਂ ਅਤੇ ਹਾਲ ਹੀ ਵਿੱਚ ਆਯੋਜਿਤ ਸਵੱਛ ਸੁੰਦਰ ਪਖਾਨਾ, (ਸਾਫ਼ ਅਤੇ ਸਵੱਛ ਪਖਾਨਾ) ਜੋ ਕਿ ਵਿਸ਼ਵ ਵਿੱਚ ਆਪਣੀ ਤਰ੍ਹਾਂ ਦਾ ਇੱਕ ਅਨੋਖਾ ਅਭਿਆਨ ਹੈ ਦਾ ਵੀ ਪਹਿਲੀ ਵਾਰ ਪ੍ਰਦਰਸ਼ਨ ਕੀਤਾ ਜਾਵੇਗਾ।
ਪਿਛੋਕੜ:
ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ 2017 ਵਿੱਚ ਗੁਜਰਾਤ ਦੇ ਗਾਂਧੀਨਗਰ ਤੋਂ ਸਵੱਛ ਸ਼ਕਤੀ ਪ੍ਰੋਗਰਾਮ ਦਾ ਆਗਾਜ਼ ਕੀਤਾ ਸੀ।
ਮਹਿਲਾ ਦਿਵਸ ਦੇ ਅਵਸਰ ’ਤੇ ਸਵੱਛ ਸ਼ਕਤੀ ਦੇ ਬੈਨਰ ਹੇਠ ਦੇਸ਼ ਭਰ ਤੋਂ 6 ਹਜ਼ਾਰ ਮਹਿਲਾ ਸਰਪੰਚ ਇਸ ਵਿੱਚ ਸ਼ਾਮਲ ਹੋਈਆਂ ਸਨ।
ਪ੍ਰਧਾਨ ਮੰਤਰੀ ਨੇ ਉਨ੍ਹਾਂ ਨੂੰ ਸੰਬੋਧਨ ਅਤੇ ਸਨਮਾਨਿਤ ਕੀਤਾ ਸੀ।
ਦੂਜਾ ਸਵੱਛ ਭਾਰਤ ਸ਼ਕਤੀ ਸੰਮੇਲਨ 2018 ਵਿੱਚ ਉੱਤਰ ਪ੍ਰਦੇਸ਼ ਦੇ ਲਖਨਊ ਵਿੱਚ ਆਯੋਜਿਤ ਹੋਇਆ ਸੀ।
ਇਸ ਵਿੱਚ 8 ਹਜ਼ਾਰ ਮਹਿਲਾ ਸਰਪੰਚ, 3 ਹਜ਼ਾਰ ਮਹਿਲਾ ਸਵੱਛਾਗ੍ਰਹੀ ਅਤੇ ਦੇਸ਼ ਭਰ ਵਿੱਚ ਵੱਖ-ਵੱਖ ਖੇਤਰਾਂ ਤੋਂ ਆਈਆਂ ਮਹਿਲਾਵਾਂ ਨੇ ਵੱਡੀ ਗਿਣਤੀ ਵਿੱਚ ਹਿੱਸਾ ਲਿਆ ਸੀ।
ਸਵੱਛ ਭਾਰਤ ਅਭਿਆਨ ਦੇ ਖੇਤਰ ਵਿੱਚ ਕੀਤੇ ਗਏ ਸ਼ਲਾਘਾ ਯੋਗ ਕਾਰਜਾਂ ਲਈ ਇਨ੍ਹਾਂ ਮਹਿਲਾਵਾਂ ਨੂੰ ਸਨਮਾਨਿਤ ਕੀਤਾ ਗਿਆ ਸੀ।
ਹੁਣ ਤੀਜਾ ਸਵੱਛ ਸ਼ਕਤੀ ਸੰਮੇਲਨ ਕੁਰੂਕਸ਼ੇਤਰ ਵਿੱਚ ਆਯੋਜਿਤ ਕੀਤਾ ਜਾ ਰਿਹਾ ਹੈ।
ਸਵੱਛ ਸ਼ਕਤੀ ਇਸ ਗੱਲ ਦੀ ਉਦਾਹਰਣ ਹੈ ਕਿ ਕਿਸ ਤਰ੍ਹਾਂ ਗ੍ਰਾਮੀਣ ਮਹਿਲਾਵਾਂ ਜ਼ਮੀਨੀ ਪੱਧਰ ’ਤੇ ਸਵੱਛ ਭਾਰਤ ਦੇ ਲਈ ਕੰਮ ਕਰ ਰਹੀਆਂ ਹਨ ਅਤੇ ਇਸ ਦੇ ਲਈ ਭਾਈਚਾਰਕ ਚੇਤਨਾ ਦਾ ਸਾਧਨ ਬਣ ਰਹੀਆਂ ਹਨ।
ਇਹ ਅਭਿਆਨ ਸਵੱਛ ਭਾਰਤ ਮਿਸ਼ਨ ਤਹਿਤ ਸੰਚਾਲਿਤ ਗਤੀਵਿਧੀਆਂ ਦਾ ਹਿੱਸਾ ਹੈ।
ਪ੍ਰਧਾਨ ਮੰਤਰੀ ਨੇ ਸਵੱਛ ਭਾਰਤ ਮਿਸ਼ਨ ਦੀ ਸ਼ੁਰੂਆਤ 2 ਅਕਤੂਬਰ 2014 ਨੂੰ ਕੀਤੀ ਸੀ।
ਇਸ ਦਾ ਮੁੱਖ ਉਦੇਸ਼ 2 ਅਕਤੂਬਰ 2019 ਤੱਕ ਭਾਰਤ ਨੂੰ ਪੂਰੀ ਤਰ੍ਹਾਂ ਸਵੱਛ ਬਣਾਉਣਾ ਅਤੇ ਖੁੱਲ੍ਹੇ ਵਿੱਚ ਪਖਾਨੇ ਤੋਂ ਮੁਕਤ ਕਰਨਾ ਹੈ।
*****
ਏਕੇਟੀ/ਕੇਪੀ/ਐੱਸਕੇਐੱਸ
