ਪ੍ਰਧਾਨ ਮੰਤਰੀ 11 ਫਰਵਰੀ, 2019 ਨੂੰ ਉੱਤਰ ਪ੍ਰਦੇਸ਼ ਦੇ ਗ੍ਰੇਟਰ ਨੌਇਡਾ ਸਥਿਤ ਇੰਡੀਆ ਐਕਸਪੋ ਸੈਂਟਰ ਵਿਖੇ ਪੇਟ੍ਰੋਟੈੱਕ – 2019 ਦਾ ਉਦਘਾਟਨ ਕਰਨਗੇ।
ਉਹ ਸਮਾਗਮ ਦੇ ਉਦਘਾਟਨੀ ਸੈਸ਼ਨ ਨੂੰ ਵੀ ਸੰਬੋਧਨ ਕਰਨਗੇ।
ਪੈਟ੍ਰੋਟੈੱਕ – 2019 ਨੂੰ ਭਾਰਤ ਦਾ ਪ੍ਰਮੁੱਖ ਹਾਈਡ੍ਰੋਕਾਰਬਨ ਸੰਮੇਲਨ ਮੰਨਿਆ ਜਾਂਦਾ ਹੈ।
ਪੈਟ੍ਰੋਲੀਅਮ ਤੇ ਕੁਦਰਤੀ ਗੈਸ ਮੰਤਰਾਲਾ ਭਾਰਤ ਸਰਕਾਰ ਦੀ ਸਰਪ੍ਰਸਤੀ ਹੇਠ ਪੈਟ੍ਰੋਟੈੱਕ – 2019, 13ਵੇਂ ਅੰਤਰਰਾਸ਼ਟਰੀ ਤੇਲ ਅਤੇ ਗੈਸ ਸੰਮੇਲਨ ਅਤੇ ਪ੍ਰਦਰਸ਼ਨੀ ਦਾ ਆਯੋਜਨ ਕੀਤਾ ਜਾ ਰਿਹਾ ਹੈ।
10 ਤੋਂ 12 ਫਰਵਰੀ 2019 ਤੱਕ ਦੇ ਇਸ ਤਿੰਨ ਦਿਨਾ ਮੈਗਾ ਪ੍ਰੋਗਰਾਮ ਵਿੱਚ ਭਾਰਤ ਦੇ ਤੇਲ ਅਤੇ ਗੈਸ ਖੇਤਰ ਵਿੱਚ ਹਾਲ ਹੀ ਦੇ ਬਜ਼ਾਰ ਅਤੇ ਨਿਵੇਸ਼ਕਾਂ ਦੇ ਅਨੁਕੂਲ ਵਿਕਾਸ ਨੂੰ ਦਰਸਾਇਆ ਜਾਵੇਗਾ।
ਪੇਟ੍ਰੋਟੈੱਕ – 2019 ਵਿੱਚ ਸਾਂਝੇਦਾਰ ਦੇਸ਼ਾਂ ਦੇ 95 ਤੋਂ ਜ਼ਿਆਦਾ ਊਰਜਾ ਮੰਤਰੀਆਂ ਅਤੇ ਲਗਭਗ 70 ਦੇਸ਼ਾਂ ਦੇ 7000 ਪ੍ਰਤੀਨਿਧੀਆਂ ਦੇ ਸ਼ਾਮਲ ਹੋਣ ਦੀ ਸੰਭਾਵਨਾ ਹੈ।
ਸੰਮੇਲਨ ਦੇ ਨਾਲ-ਨਾਲ, ਇੰਡੀਆ ਐਕਸਪੋ ਮਾਰਟ, ਗ੍ਰੇਟਰ ਨੌਇਡਾ ਵਿੱਚ 20,000 ਵਰਗ ਮੀਟਰ ਵਿੱਚ ਫੈਲੀ ਇੱਕ ਪ੍ਰਦਰਸ਼ਨੀ ਵੀ ਆਯੋਜਿਤ ਕੀਤੀ ਜਾਵੇਗੀ।
ਪੈਟ੍ਰੋਟੈੱਕ – 2019 ਪ੍ਰਦਰਸ਼ਨੀ ਵਿੱਚ ਮੇਕ ਇਨ ਇੰਡੀਆ ਅਤੇ ਅਖੁੱਟ ਊਰਜਾ ਥੀਮ ’ਤੇ ਵਿਸ਼ੇਸ਼ ਖੇਤਰਾਂ ਦੇ ਨਾਲ-ਨਾਲ 13 ਤੋਂ ਜ਼ਿਆਦਾ ਆਪਣੇ ਦੇਸ਼ ਦੇ ਪੈਵੀਲੀਅਨ(ਮੰਡਪ) ਅਤੇ 40 ਤੋਂ ਜ਼ਿਆਦਾ ਦੇਸ਼ਾਂ ਦੇ ਲਗਭਗ 750 ਪ੍ਰਦਰਸ਼ਕ ਸ਼ਾਮਲ ਹੋਣਗੇ।
ਪ੍ਰਧਾਨ ਮੰਤਰੀ ਨੇ ਪਹਿਲਾਂ 5 ਦਸੰਬਰ, 2016 ਨੂੰ ਪੇਟ੍ਰੋਟੈੱਕ – 2016 ਦੇ 12ਵੇਂ ਐਡੀਸ਼ਨ ਦਾ ਉਦਘਾਟਨ ਕੀਤਾ ਸੀ।
ਪ੍ਰਧਾਨ ਮੰਤਰੀ ਨੇ ਕਿਹਾ,“ਭਾਰਤ ਦੇ ਊਰਜਾ ਭਵਿੱਖ ਲਈ ਮੇਰੇਵਿਜ਼ਨਦੇ ਚਾਰ ਥੰਮ੍ਹ ਹਨ:
ਊਰਜਾ ਪਹੁੰਚ, ਊਰਜਾ ਦਕਸ਼ਤਾ, ਊਰਜਾ ਸਥਿਰਤਾ ਅਤੇ ਊਰਜਾ ਸੁਰੱਖਿਆ।”
ਪ੍ਰਧਾਨ ਮੰਤਰੀ ਨੇ ਗਲੋਬਲ ਹਾਈਡ੍ਰੋਕਾਰਬਨ ਕੰਪਨੀਆਂ ਨੂੰ ਵੀ ਮੇਕ ਇਨ ਇੰਡੀਆ ਵਿੱਚ ਆਉਣ ਦਾ ਸੱਦਾ ਦਿੱਤਾ ਅਤੇ ਇਨ੍ਹਾਂ ਨੂੰ ਭਰੋਸਾ ਦਿਵਾਇਆ ਕਿ ਸਾਡਾ ਮਕਸਦ ਰੈੱਡ ਟੇਪ ਦੀ ਥਾਂ ਰੈੱਡ ਕਾਰਪੈੱਟ ਤਿਆਰ ਕਰਨਾ ਹੈ।
*****
ਏਕੇਟੀ/ਕੇਪੀ
