ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਅੱਜ ਰਾਜਸਥਾਨ ਦੇ ਟੌਂਕ ਜ਼ਿਲ੍ਹੇ ਦੀ ਤਹਿਸੀਲ ਮਲਪੁਰਾ ‘ਚ ਅਵੀਕਾਂਗਰ ਵਿਖੇ ਸਥਿਤ ਸੈਂਟਰਲ ਸ਼ੀਪ ਐਂਡ ਵੂਲ ਰਿਸਰਚ ਇੰਸਟੀਟਿਊਟ (ਸੀ.ਐੱਸ.ਡਬਲਿਊ.ਆਰ.ਆਈ.)
ਦੀ 50 ਏਕੜ ਜ਼ਮੀਨ ਰਾਜਸਥਾਨ ਯੂਨੀਵਰਸਿਟੀ ਆਵ੍ ਵੈਟਰਨਰੀ ਐਂਡ ਐਨੀਮਲ ਸਾਇੰਸਜ਼, ਬੀਕਾਨੇਰ ਵੱਲੋਂ ਵੈਟਰਨਰੀ ਯੂਨੀਵਰਸਿਟੀ ਟਰੇਨਿੰਗ ਐਂਡ ਰਿਸਰਚ ਸੈਂਟਰ ਸਥਾਪਤ ਕਰਨ ਵਾਸਤੇ ਮੁਫ਼ਤ ਲਾਗਤ ਅਧਾਰ ਉੱਤੇ ਰਾਜਸਥਾਨ ਸਰਕਾਰ ਦੇ ਨਾਂਅ ਟ੍ਰਾਂਸਫ਼ਰ ਕੀਤੇ ਜਾਣ ਲਈ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ।
ਜ਼ਮੀਨ ਦਾ ਇਹ ਹਸਤਾਂਤਰਣ ਰਾਜਸਥਾਨ ਸਰਕਾਰ ਨਾਲ ਇਸ ਇਕਰਾਰ ਦੇ ਅਧਾਰ ‘ਤੇ ਹੋਵੇਗਾ ਕਿ ਟ੍ਰਾਂਸਫ਼ਰ ਕੀਤੀ ਗਈ ਜ਼ਮੀਨ ਕੇਵਲ ਵਰਣਿਤ ਉਦੇਸ਼ ਲਈ ਹੀ ਵਰਤੀ ਜਾਵੇਗੀ ਅਤੇ ਰਾਜਸਥਾਨ ਵਿੱਚ ਵੈਟਰਨਰੀ ਅਤੇ ਪਸ਼ੂ ਵਿਗਿਆਨ ਦੇ ਖੇਤਰ ਵਿੱਚ ਸੀ.ਐੱਸ.ਡਬਲਿਊ.ਆਰ.ਆਈ./ਆਈ.ਸੀ.ਏ.ਆਰ.
ਵੱਲੋਂ ਲੋੜੀਂਦੀ ਤਕਨੀਕੀ ਸਹਾਇਤਾ (ਕਿਸੇ ਵਿੱਤੀ ਸ਼ਮੂਲੀਅਤ ਤੋਂ ਬਗ਼ੈਰ) ਦਿੱਤੀ ਜਾਵੇਗੀ ।
ਜੇ ਭਵਿੱਖ ‘ਚ ਇਹ ਸਿਖਲਾਈ ਕੇਂਦਰ ਜਾਰੀ ਨਹੀਂ ਰਹਿੰਦਾ, ਤਾਂ ਇਹ 50 ਏਕੜ ਜ਼ਮੀਨ ਸੀ.ਐੱਸ.ਡਬਲਿਊ.ਆਰ.ਆਈ.
ਕੋਲ ਵਾਪਸ ਚਲੀ ਜਾਵੇਗੀ ਅਤੇ ਇਸ ਦੇ ਨਾਲ ਹੀ ਵੈਟਰਨਰੀ ਅਤੇ ਪਸ਼ੂ-ਵਿਗਿਆਨ ਦੇ ਖੇਤਰ ਵਿੱਚ ਖੋਜ ਦੇ ਮੰਤਵ ਲਈ ਉਸ ਵੇਲੇ ਉੱਥੇ ਉਪਲੱਬਧ ਬੁਨਿਆਦੀ ਢਾਂਚਾ ਵੀ ਨਾਲ ਹੀ ਚਲਾ ਜਾਵੇਗਾ।
ਅਵੀਕਾਂਗਰ ‘ਚ ਸੈਂਟਰ ਦੀ ਸਥਾਪਨਾ ਨਾਲ ਯੂਨੀਵਰਸਿਟੀ ਅਤੇ ਸੀ.ਐੱਸ.ਡਬਲਿਊ.ਆਰ.ਆਈ.
ਵਿਚਾਲੇ ਆਪਸੀ ਲਾਹੇ ਲਈ ਤਾਲਮੇਲ ਹੋਰ ਮਜ਼ਬੂਤ ਹੋਵੇਗਾ।
ਇਹ ਕੇਂਦਰ ਪਿੰਡਾਂ ਦੇ ਆਮ ਨਿਵਾਸੀਆਂ, ਖ਼ਾਸ ਕਰ ਕੇ ਔਰਤਾਂ ਲਈ ਉਪਜੀਵਕਾ ਦੀ ਸੁਰੱਖਿਆ ਤੇ ਲਿੰਗ ਸਮਾਨਤਾ ਵਿੱਚ ਵਾਧਾ ਕਰੇਗਾ; ਜਿਸ ਨਾਲ ਪਿੰਡਾਂ ਦੀ ਜਨਤਾ, ਖ਼ਾਸ ਕਰ ਕੇ ਔਰਤਾਂ ਦਾ ਸਸ਼ਕਤੀਕਰਨ ਹੋਵੇਗਾ।
ਇਸ ਦੇ ਨਾਲ ਹੀ, ਇਹ ਕੇਂਦਰ ਟ੍ਰਾਂਸਫ਼ਰ ਖੇਤਰ ਲਈ ਵਿਸ਼ੇਸ਼ ਤੌਰ ਉੱਤੇ, ਘੱਟ ਲਾਗਤ ਵਾਲੀਆਂ ਤੇ ਪ੍ਰਦੂਸ਼ਣ-ਮੁਕਤ ਅਤੇ ਟਿਕਾਊ ਟੈਕਨੋਲੋਜੀਆਂ ਦਾ ਪ੍ਰਦਰਸ਼ਨ ਕਰੇਗਾ; ਇੰਝ ਪਸ਼ੂ-ਧਨ ਪਾਲਣ ਨਾਲ ਉਤਪਾਦਕਤਾ ਤੇ ਮੁਨਾਫ਼ੇਯੋਗਤਾ ਵਧੇਗੀ।
*****
VBA/SH
