ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ 29 ਸਤੰਬਰ, 2018 ਨੂੰ ਨਵੀਂ ਦਿੱਲੀ ਦੇ ਵਿਗਿਆਨ ਭਵਨ ਵਿਖੇ 'ਪੁਨਰਉੱਥਾਨ ਲਈ ਸਿੱਖਿਆ 'ਤੇ ਅਕਾਦਮਿਕ ਅਗਵਾਈ' ਵਿਸ਼ੇ 'ਤੇ ਸੰਮੇਲਨ ਦਾ ਉਦਘਾਟਨ ਕਰਨਗੇ ਜਿਸ ਵਿੱਚ 350 ਤੋਂ ਵੱਧ ਯੂਨੀਵਰਸਿਟੀਆਂ ਦੇ ਵਾਈਸ ਚਾਂਸਲਰ /ਡਾਇਰੈਕਟਰ ਹਿੱਸਾ ਲੈਣਗੇ।
ਇਸ ਪ੍ਰੋਗਰਾਮ ਦਾ ਆਯੋਜਨ ਸੰਯੁਕਤ ਤੌਰ ‘ਤੇ ਯੂਜੀਸੀ, ਏਆਈਸੀਟੀਈ, ਆਈਸੀਐੱਸਐੱਸਆਰ, ਆਈਜੀਐੱਨਸੀਏ, ਇਗਨੂ, ਜੇਐੱਨਯੂ ਅਤੇ ਐੱਸਜੀਟੀ ਯੂਨੀਵਰਸਿਟੀ ਵੱਲੋਂ ਕੀਤਾ ਜਾ ਰਿਹਾ ਹੈ।
ਇਸ ਸੰਮੇਲਨ ਦਾ ਵਿਸ਼ਾ ਭਾਰਤੀ ਸਿੱਖਿਆ ਪ੍ਰਣਾਲੀ ਸਾਹਮਣੇ ਮੌਜੂਦ ਚੁਣੌਤੀਆਂ ਅਤੇ ਅਕਾਦਮਿਕ ਨਤੀਜੇ ਹਾਸਲ ਕਰਨ ਅਤੇ ਸਿੱਖਿਆ ਦੀ ਰੈਗੂਲੇਸ਼ਨ ਦੀ ਦ੍ਰਿਸ਼ਟੀ ਤੋਂ ਵਿਆਪਕ ਬਦਲਾਅ ਲਿਆਉਣ ਲਈ ਇੱਕ ਯੋਜਨਾ ਤਿਆਰ ਕਰਨ ਲਈ ਵਿਚਾਰ-ਵਟਾਂਦਰਾ ਕਰਨਾ ਹੈ।
ਸੰਮੇਲਨ ਦਾ ਉਦਘਾਟਨ ਸਵੇਰੇ 10:30 ਵਜੇ ਮਾਣਯੋਗ ਪ੍ਰਧਾਨ ਮੰਤਰੀ ਵੱਲੋਂ ਕੀਤਾ ਜਾ ਰਿਹਾ ਹੈ ਜਿਸ ਤੋਂ ਬਾਅਦ ਹੇਠ ਲਿਖੇ ਅੱਠ ਵਿਸ਼ਾਗਤ ਖੇਤਰਾਂ ਨੂੰ ਕਵਰ ਕਰਦੇ ਸੈਸ਼ਨ ਹੋਣਗੇ –
1. ਸਿੱਖਿਆਰਥੀ ਕੇਂਦ੍ਰਿਤ ਸਿੱਖਿਆ ਲਈ ਅਧਿਆਪਨ ਵਿੱਚ ਸੁਧਾਰ ਕਰਨਾ – ਪਸੰਦੀਦਾ ਸਿੱਖਿਆ ਲਈ ਆਰਟੀਫਿਸ਼ਿਅਲ ਇੰਟੈਲੀਜੈਂਸ ਦੀ ਵਰਤੋਂ।
2. ਨੌਕਰੀ ਜਾਚਨਾ ਤੋਂ ਨੌਕਰੀ ਸਿਰਜਨਾ – ਇਨੋਵੇਸ਼ਨ ਅਤੇ ਉੱਦਮਤਾ ਵਿੱਚ ਸੁਧਾਰ।
3. ਖੋਜ ਦੀ ਕੁਆਲਟੀ ਵਿੱਚ ਸੁਧਾਰ – ਭਾਰਤ ਦੀਆਂ ਲੋੜਾਂ ਉੱਤੇ ਧਿਆਨ ਕੇਂਦ੍ਰਿਤ ਕਰਨਾ।
4. ਸਿੱਖਿਆ ਸੰਸਥਾਵਾਂ ਦਰਮਿਆਨ ਸੰਤੁਲਨ ਲਿਆਉਣਾ – ਅਕਾਦਮਿਕ ਸੰਸਾਧਨਾਂ ਦੀ ਪੂਲਿੰਗ, ਜਿਵੇਂ ਕਿ ਲਾਇਬ੍ਰੇਰੀਆਂ ਦੀ ਸ਼ੇਅਰਿੰਗ ਅਤੇ ਗਿਆਨ ਦਾ ਵਟਾਂਦਰਾ।
5. ਵੱਖਰੇ ਅਤੇ ਸੰਗਠਤ ਕੈਂਪਸਾਂ ਦੀ ਉਸਾਰੀ – ਅਜਿਹੀਆਂ ਸਰਗਰਮੀਆਂ ਨੂੰ ਹੱਥ ਵਿੱਚ ਲੈਣਾ ਜਿਨ੍ਹਾਂ ਨਾਲ ਕਿ ਵਿਦਿਆਰਥੀਆਂ ਦਾ ਕੈਂਪਸ ਪ੍ਰਤੀ ਭਾਵੁਕ ਲਗਾਅ ਵਧੇ।
6. ਸ਼ਮੂਲੀਅਤ ਵਾਲੇ ਗਵਰਨੈਂਸ ਮਾਡਲ – ਗਵਰਨੈਂਸ ਪ੍ਰਕਿਰਿਆ ਵਿੱਚ ਵਿਦਿਆਰਥੀਆਂ ਦੀ ਸ਼ਮੂਲੀਅਤ ਨੂੰ ਸੁਖਾਲਾ ਬਣਾਉਣਾ।
7. ਮਜ਼ਬੂਤ ਵਿੱਤੀ ਮਾਡਲ ਬਣਾਉਣਾ – ਸਰਕਾਰ ਦੇ ਸੰਸਾਧਨਾਂ ਵਿੱਚ ਵਾਧਾ ਕਰਨਾ ਅਤੇ ਇਸ ਦੇ ਲਈ ਵਿਦਿਆਰਥੀਆਂ ਅਤੇ ਕਾਰਪੋਰੇਟ (ਸੀਐੱਸਆਰ) ਤੋਂ ਫੰਡ ਹਾਸਲ ਕਰਨਾ।
8. ਸਰਬ ਵਿਆਪੀ ਕੀਮਤਾਂ ਅਤੇ ਜੀਵਨ ਮੁਹਾਰਤਾਂ ਨੂੰ ਸਿੱਖਿਆ ਵਿੱਚ ਸ਼ਾਮਲ ਕਰਕੇ ਵੈਲਿਊ ਐਜੂਕੇਸ਼ਨ ਨੂੰ ਉਤਸ਼ਾਹਿਤ ਕਰਨਾ।
ਵਿਦਾਇਗੀ ਸੈਸ਼ਨ ਦੀ ਪ੍ਰਧਾਨਗੀ ਮਾਨਵ ਸੰਸਾਧਨ ਵਿਕਾਸ ਮੰਤਰੀ, ਸ਼੍ਰੀ ਪ੍ਰਕਾਸ਼ ਜਾਵਡੇਕਰ ਕਰਨਗੇ।
ਇਸ ਵਿੱਚ 8 ਗਰੁੱਪਾਂ ਵਿੱਚੋਂ ਹਰੇਕ ਸਹਿਮਤ ਵਿਸ਼ੇ ‘ਤੇ ਆਪਣੀ ਪੇਸ਼ਕਾਰੀ ਦੇਵੇਗਾ।
ਇਸ ਉੱਤੇ ਫਿਰ ਸੰਪੂਰਨ ਸੈਸ਼ਨ ਵਿੱਚ ਚਰਚਾ ਹੋਵੇਗੀ ਅਤੇ ਉਮੀਦ ਹੈ ਕਿ ਦੇਸ਼ ਵਿੱਚ ਉਚੇਰੀ ਸਿੱਖਿਆ ਖੇਤਰ ਵਿੱਚ ਸੁਧਾਰ ਲਈ ਇੱਕ ਵਿਸਤ੍ਰਿਤ ਕਾਰਜ ਯੋਜਨਾ ਸਾਹਮਣੇ ਆਵੇਗੀ।
****
ਏਕੇਟੀ/ ਵੀਜੇ/ ਐੱਸਬੀਪੀ
