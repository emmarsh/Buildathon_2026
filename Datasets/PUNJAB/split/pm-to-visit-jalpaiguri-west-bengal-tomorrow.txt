ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ 08 ਫਰਵਰੀ, 2019 ਨੂੰ ਜਲਪਾਈਗੜੀ ਦਾ ਦੌਰਾ ਕਰਨਗੇ।
ਉਹ ਉੱਥੇ ਐੱਨਐੱਚ-31ਡੀ ਦੇ ਫਲਕਟਾ-ਸਾਲਸਲਾਬਾਰੀ (Salsalabari)ਸੈਕਸ਼ਨ ਦੇਚੌਮਾਰਗੀਕਰਨ ਦਾ ਨੀਂਹ ਪੱਥਰ ਰੱਖਣਗੇ।
ਨੈਸ਼ਨਲ ਹਾਈਵੇ ਦਾ ਇਹ 41.7 ਕਿਲੋਮੀਟਰ ਸੈਕਸ਼ਨ ਪੱਛਮੀ ਬੰਗਾਲ ਦੇ ਜਲਪਾਈਗੁੜੀ ਜ਼ਿਲ੍ਹੇ ਵਿੱਚ ਪੈਂਦਾ ਹੈ ਅਤੇ ਇਸਦਾ ਨਿਰਮਾਣ ਲਗਭਗ 1938 ਕਰੋੜ ਰੁਪਏ ਦੀ ਲਾਗਤ ਨਾਲ ਕੀਤਾ ਜਾਵੇਗਾ।
ਇਸ ਪ੍ਰੋਜੈਕਟ ਨਾਲ ਸਲਸਲਾਬਾਰੀ ਅਤੇ ਅਲੀਪੁਰਦੁਆਰ ਤੋਂ ਸਿਲੀਗੁੜੀ(Siliguri) ਤੱਕ ਦੀ ਦੂਰੀ ਲਗਭਗ 50 ਕਿਲੋਮੀਟਰ ਘੱਟ ਹੋ ਜਾਵੇਗੀ।
ਇਹ ਇਸ ਲਈ ਮਹੱਤਵਪੂਰਨ ਹੈ ਕਿਉਂਕਿ ਸਿਲੀਗੁੜੀ ਤੱਕ ਬਿਹਤਰ ਪਹੁੰਚ ਦਾ ਮਤਲਬ ਹੈ ਰੇਲਵੇਜ਼ ਅਤੇ ਏਅਰਵੇਜ਼ ਤੱਕ ਬਿਹਤਰ ਪਹੁੰਚ/ ਨੈਸ਼ਨਲ ਹਾਈਵੇ, ਖੇਤਰ ਤੋਂ ਬਜ਼ਾਰ ਤੱਕ ਚਾਹ ਅਤੇ ਹੋਰ ਖੇਤੀ ਉਤਪਾਦਾਂ ਨੂੰ ਬਿਹਤਰ ਆਵਾਜਾਈ ਸੁਵਿਧਾ ਪ੍ਰਦਾਨ ਕਰੇਗਾ।
ਬਿਹਤਰ ਕਨੈਕਟੀਵਿਟੀ ਨਾਲ ਖੇਤਰ ਵਿੱਚ ਟੂਰਿਜ਼ਮ ਵੀ ਵਧੇਗਾ।
ਬਦਲੇ ਵਿੱਚ ਇਸ ਸਭ ਨਾਲ ਰਾਜ ਦੀਆਂ ਸਮਾਜਕ-ਆਰਥਕ ਗਤੀਵਿਧੀਆਂ ਨੂੰ ਪ੍ਰੋਤਸਾਹਨ ਮਿਲੇਗਾ।
ਜਿਸ ਨਾਲ ਸਥਾਨਕ ਲੋਕਾਂ ਲਈ ਰੋਜ਼ਗਾਰ ਦੇ ਮੌਕੇ ਖੁੱਲ੍ਹਣਗੇ ਨੈਸ਼ਨਲ ਹਾਈਵੇ ਸੜਕ ਯੂਜ਼ਰਸ ਨੂੰ ਰਾਹਤ ਦੇਣ ਲਈ ਸਾਰਿਆਂ ਜ਼ਰੂਰੀ ਸੁਰੱਖਿਆ ਸੁਵਿਧਾਵਾਂ ਜੁਟਾਏਗਾ।
ਨੈਸ਼ਨਲ ਹਾਈਵੇ ਦੇ ਇਸ ਸੈਕਸ਼ਨ ‘ਤੇ 3 ਰੇਲਵੇ ਓਵਰ ਬਰਿੱਜ,2 ਫਲਾਈਓਵਰ, 3 ਵਾਹਨ ਲਈ ਅੰਡਰਪਾਸ, 8 ਮੇਜਰ ਬਰਿੱਜ ਅਤੇ 17 ਛੋਟੇ ਬਰਿੱਜ ਹੋਣਗੇ।
ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਜਲਪਾਈਗੁੜੀ ਵਿਖੇ ਨਵੇਂ ਹਾਈਕੋਰਟ ਸਰਕਿਟ ਬੈਂਚ ਦਾ ਉਦਘਾਟਨ ਵੀ ਕਰਨਗੇ।
ਜਲਪਾਈਗੁੜੀ ਵਿਖੇ ਕਲਕੱਤਾ ਹਾਈਕੋਰਟ ਦਾ ਸਰਕਿਟ ਬੈਂਚ ਉੱਤਰ ਬੰਗਾਲ ਦੇ ਦਾਰਜੀਲਿੰਗ, ਕਾਲਿਮਪੋਂਗ, ਜਲਪਾਈਗੁੜੀ ਅਤੇ ਕੂਚ ਬੇਹਾਰ ਦੇ ਲੋਕਾਂ ਨੂੰ ਤੇਜ਼ੀ ਨਾਲ ਨਿਆਂ ਪ੍ਰਦਾਨ ਕਰੇਗਾ।
ਇਨ੍ਹਾਂ ਚਾਰ ਜ਼ਿਲ੍ਹਿਆਂ ਦੇ ਨਿਵਾਸੀਆਂ ਨੂੰ ਹੁਣ ਕਲਕੱਤਾ ਹਾਈਕੋਰਟ ਵਿੱਚ 600 ਕਿਲੋਮੀਟਰ ਦੀ ਯਾਤਰਾ ਦੀ ਬਜਾਏ ਬੈਂਚ ਤੱਕ ਪਹੁੰਚਣ ਲਈ 100 ਕਿਲੋਮੀਟਰ ਤੋਂ ਵੀ ਘੱਟ ਯਾਤਰਾ ਕਰਨੀ ਹੋਵੇਗੀ।
***
ਏਕੇਟੀ/ਏਕੇ
