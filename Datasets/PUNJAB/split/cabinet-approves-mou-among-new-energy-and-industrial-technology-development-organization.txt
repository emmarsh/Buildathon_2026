ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਨਿਊ ਐਨਰਜੀ ਐਂਡ ਇੰਡਸਟਰੀਅਲ ਡਿਵੈਲਪਮੈਂਟ ਆੱਰਗੇਨਾਇਜ਼ੇਸ਼ਨ, ਜਪਾਨ ਅਤੇ ਵਿੱਤ, ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਿਆਂ ਅਤੇ ਏਮਸ ਵਿਚਾਲੇ; ਦਿੱਲੀ ‘ਚ ਏਮਸ ਸਥਿਤ ਆਈ.ਸੀ.ਟੀ.
ਅਧਾਰਤ ਗ੍ਰੀਨ ਹਸਪਤਾਲ ਲਈ ਪ੍ਰਦਰਸ਼ਨੀ ਪ੍ਰੋਜੈਕਟ ਨਾਲ ਸਬੰਧਤ ਸਹਿਮਤੀ-ਪੱਤਰ ਉੱਤੇ ਹਸਤਾਖਰ ਕੀਤੇ ਜਾਣ ਨੂੰ ਮਨਜ਼ੂਰੀ ਦੇ ਦਿੱਤੀ ਹੈ।
ਇਸ ਪ੍ਰੋਜੈਕਟ ਦੇ ਘੇਰੇ ਵਿੱਚ ਹੇਠ ਲਿਖੇ ਕੰਮ ਆਉਣਗੇ:
ੳ.
ਉਪਕਰਨ ਦੀ ਇੰਜੀਨੀਅਰਿੰਗ ਤੇ ਡਿਜ਼ਾਇਨ, ਨਿਰਮਾਣ ਅਤੇ ਸੰਚਾਲਨ ਲਈ ਲੋੜੀਂਦੇ ਸਰਵੇਖਣ, ਅ.
ਉਪਕਰਨ ਦੀ ਬੁਨਿਆਦੀ ਯੋਜਨਾਬੰਦੀ ਤੇ ਇੰਜੀਨੀਅਰਿੰਗ ਅਤੇ ਡਿਜ਼ਾਇਨ, ੲ.
ਉਪਕਰਨ ਦਾ ਨਿਰਮਾਣ ਅਤੇ ਟਰਾਂਸਪੋਰਟੇਸ਼ਨ, ਸ. ਸ਼ਹਿਰੀ ਕਾਰਜ, ਨਿਰਮਾਣ ਤੇ ਸਥਾਪਨਾ ਹ. ਉਪਕਰਨ ਦੀ ਕਮਿਸ਼ਨਿੰਗ ਕ. ਉਪਕਰਨ ਦਾ ਪ੍ਰਦਰਸ਼ਨ, ਅਤੇ ਖ. ਭਾਰਤ ਵਿੱਚ ਤਕਨਾਲੋਜੀ ਦਾ ਪਸਾਰ।
ਇਹ ਸਹਿਮਤੀ-ਪੱਤਰ ਇਸ ਉੱਤੇ ਹਸਤਾਖਰ ਕੀਤੇ ਜਾਣ ਦੀ ਮਿਤੀ ਤੋਂ ਲੈ ਕੇ 31 ਮਾਰਚ, 2020 ਤੱਕ ਲਾਗੂ ਰਹੇਗਾ।
ਇਸ ਪ੍ਰੋਜੈਕਟ ਦੇ ਉਦੇਸ਼ ਏਮਸ ਦਿੱਲੀ ਵਿੱਚ ਊਰਜਾ ਕਾਰਜਕੁਸ਼ਲ ਅਤੇ ਸੂਚਨਾ ਤਕਨਾਲੋਜੀ ਨਾਲ ਸਬੰਧਤ ਉਪਕਰਨ ਦੀ ਸਥਾਪਨਾ ਰਾਹੀਂ ਭਾਰਤ ਵਿੱਚ ਊਰਜਾ ਦੀ ਕਾਰਜਕੁਸ਼ਲ ਵਰਤੋਂ ਅਤੇ ਵਾਤਾਵਰਨ ਦੀ ਸੁਰੱਖਿਆ ਵਿੱਚ ਯੋਗਦਾਨ ਪਾਉਣਾ ਅਤੇ ਊਰਜਾ ਪ੍ਰਬੰਧ ਪ੍ਰਣਾਲੀ ਅਤੇ ਆਈ.ਟੀ.
ਸਿਸਟਮ ਦਾ ਪ੍ਰਦਰਸ਼ਨ ਕਰਨਾ ਹਨ।
ਭਾਰਤ ਵਿੱਚ ਇਸ ਉਪਕਰਨ ਦੇ ਪਸਾਰ ਰਾਹੀਂ ਤਕਨਾਲੋਜੀ ਨੂੰ ਵਿਆਪਕ ਰੂਪ ਵਿੱਚ ਫੈਲਾਉਣ ਲਈ ਯਤਨ ਕਰਨਾ ਹੋਵੇਗਾ।
*****
AKT/VB/SH
