ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਵਿੱਚ ਕੇਂਦਰੀ ਮੰਤਰੀ ਮੰਡਲ ਨੇ ਭਾਰਤ ਅਤੇ ਇੰਡੋਨੇਸ਼ੀਆ ਵਿਚਾਲੇ ਨਵੀਂ ਅਤੇ ਅਖੁੱਟ ਊਰਜਾ ਦੇ ਖੇਤਰ ਵਿੱਚ ਸਮਝੌਤੇ ਨੂੰ ਪ੍ਰਵਾਨਗੀ ਦਿੱਤੀ।
ਇਸ ਸਮਝੌਤੇ ‘ਤੇ ਪਿਛਲੇ ਮਹੀਨੇ ਜਕਾਰਤਾ ‘ਚ ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ. ਹਾਮਿਦ ਅੰਸਾਰੀ ਦੇ ਇੰਡੋਨੇਸ਼ੀਆ ਦੌਰੇ ਦੌਰਾਨ ਦਸਤਖ਼ਤ ਕੀਤੇ ਗਏ।
ਇਸ ਸਮਝੌਤੇ ਦਾ ਉਦੇਸ਼ ਆਪਸੀ ਫ਼ਾਇਦੇ, ਆਪਸਦਾਰੀ ਅਤੇ ਲੇਣ-ਦੇਣ ਕਰਨ ਬਾਰੇ ਨਵੀਂ ਅਤੇ ਅਖੁੱਟ ਊਰਜਾ ਦੇ ਮੁੱਦਿਆਂ ਨੂੰ ਤਕਨੀਕੀ ਤੌਰ ‘ਤੇ ਦੁਵੱਲੇ ਸਹਿਯੋਗ ਨਾਲ ਹੁਲਾਰਾ ਦੇਣ ਅਤੇ ਸਹਿਯੋਗੀ ਸੰਸਥਾਗਤ ਫ਼ਰੇਮਵਰਕ ਦੇ ਅਧਾਰ ਨੂੰ ਮਜ਼ਬੂਤ ਕਰਨਾ ਹੈ।
ਸਹਿਯੋਗ ਦੇ ਖੇਤਰ ਯੋਗਤਾ ਬਣਾਉਣ, ਵਿਗਿਆਨਕ ਅਤੇ ਤਕਨੀਕੀ ਸੂਚਨਾ ਅਤੇ ਡਾਟਾ ਦਾ ਲੇਣ-ਦੇਣ , ਗ਼ੈਰ-ਵਪਾਰਕ ਅਧਾਰ ‘ਤੇ ਤਕਨੀਕ ਦਾ ਤਬਾਦਲਾ, ਸਾਂਝੀ ਖੋਜ ਜਾਂ ਤਕਨੀਕੀ ਪ੍ਰੋਜੈਕਟਾਂ ਦਾ ਆਪਸੀ ਦਿਲਚਸਪੀ ਦੇ ਵਿਸ਼ਿਆਂ ‘ਤੇ ਵਿਕਾਸ, ਨਿਵੇਸ਼ ਨੂੰ ਹੁਲਾਰਾ ਦੇਣ ਅਤੇ ਪਾਲਿਸੀ ਡਾਇਲਾਗ ਅਤੇ ਹੋਰ ਖੇਤਰ ਜੋ ਕਿ ਦੋਹਾਂ ਦੇਸ਼ਾਂ ‘ਚ ਆਪਸੀ ਸਹਿਮਤੀ ਦੇ ਅਧਾਰਤ ਹੋਣਗੇ।
***
KSD/AT/VBA/SH
