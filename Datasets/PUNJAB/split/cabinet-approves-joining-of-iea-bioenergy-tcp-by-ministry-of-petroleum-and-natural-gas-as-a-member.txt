ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੂੰ ਜਾਣੂ ਕਰਵਾਇਆ ਗਿਆ ਕਿ ਪੈਟਰੋਲੀਅਮ ਅਤੇ ਕੁਦਰਤੀ ਗੈਸ ਮੰਤਰਾਲਾ 25 ਜਨਵਰੀ, 2019 ਨੂੰ ਆਈਈਏ ਬਾਇਓ-ਐਨਰਜੀ ਟੀਸੀਪੀ ਦਾ 25ਵਾਂ ਮੈਂਬਰ ਬਣਿਆ ਹੈ।
ਇਸ ਦੇ ਹੋਰ ਮੈਂਬਰਾਂ ਵਿੱਚ ਆਸਟ੍ਰੇਲੀਆ, ਆਸਟ੍ਰੀਆ, ਬੈਲਜੀਅਮ, ਬ੍ਰਾਜ਼ੀਲ, ਕੈਨੇਡਾ, ਕ੍ਰੋਏਸ਼ੀਆ, ਡੈਨਮਾਰਕ, ਐਸਤੋਨੀਆ, ਫਿਨਲੈਂਡ, ਫਰਾਂਸ, ਜਰਮਨੀ, ਆਇਰਲੈਂਡ, ਇਟਲੀ, ਜਪਾਨ, ਕੋਰੀਆ ਗਣਰਾਜ, ਨੀਦਰਲੈਂਡ, ਨਿਊਜ਼ੀਲੈਂਡ, ਨਾਰਵੇ, ਦੱਖਣ ਅਫ਼ਰੀਕਾ, ਸਵੀਡਨ, ਸਵਿਟਜ਼ਰਲੈਂਡ, ਇੰਗਲੈਂਡ, ਅਮਰੀਕਾ ਅਤੇ ਯੂਰੋਪੀਅਨ ਕਮਿਸ਼ਨ ਸ਼ਾਮਲ ਹਨ।
ਬਾਇਓ-ਐਨਰਜੀ (ਆਈਈਏ ਬਾਇਓ-ਐਨਰਜੀ ਟੀਸੀਪੀ) ਸਬੰਧੀ ਅੰਤਰਰਾਸ਼ਟਰੀ ਊਰਜਾ ਏਜੰਸੀ ਸਹਿਯੋਗ ਪ੍ਰੋਗਰਾਮ ਵੱਖ-ਵੱਖ ਦੇਸ਼ਾਂ ਦਰਮਿਆਨ ਸਹਿਯੋਗ ਲਈ ਇੱਕ ਅੰਤਰਰਾਸ਼ਟਰੀ ਮੰਚ ਹੈ।
ਇਸ ਦਾ ਉਦੇਸ਼ ਬਾਇਓ-ਐਨਰਜੀ ਖੋਜ ਅਤੇ ਵਿਕਾਸ ਵਿੱਚ ਰਾਸ਼ਟਰੀ ਪ੍ਰੋਗਰਾਮਾਂ ਵਾਲੇ ਦੇਸ਼ਾਂ ਦਰਮਿਆਨ ਸਹਿਯੋਗ ਅਤੇ ਸੂਚਨਾ ਦੇ ਅਦਾਨ-ਪ੍ਰਦਾਨ ਵਿੱਚ ਸੁਧਾਰ ਕਰਨਾ ਹੈ ।
ਆਈਈਏ ਬਾਇਓ-ਐਨਰਜੀ ਟੀਸੀਪੀ, ਅੰਤਰਰਾਸ਼ਟਰੀ ਊਰਜਾ ਏਜੰਸੀ (ਆਈਈਏ) ਦੇ ਦਾਇਰੇ ਵਿੱਚ ਕੰਮ ਕਰਦਾ ਹੈ, ਜਿਸ ਵਿੱਚ 30 ਮਾਰਚ , 2017 ਤੋਂ ਭਾਰਤ ਦਾ ਐਸੋਸਿਏਸ਼ਨ ਸਟੇਟਸ (ਸਥਿਤੀ) ਹੈ।
ਪੈਟਰੋਲੀਅਮ ਅਤੇ ਕੁਦਰਤੀ ਗੈਸ ਮੰਤਰਾਲਾ ਵੱਲੋਂ ਆਈਈਏ ਬਾਇਓ-ਐਨਰਜੀ ਟੀਸੀਪੀ ਵਿੱਚ ਸ਼ਾਮਲ ਹੋਣ ਦਾ ਪ੍ਰਮੁੱਖ ਉਦੇਸ਼ ਉੱਨਤ ਬਾਇਓ ਈਂਧਣ ਦੀ ਮਾਰਕੀਟਿੰਗ ਨੂੰ ਸੁਵਿਧਾ ਦੇਣਾ ਹੈ, ਤਾਕਿ ਨਿਕਾਸੀ ਵਿੱਚ ਕਮੀ ਲਿਆਂਦੀ ਜਾ ਸਕੇ ਅਤੇ ਕੱਚੇ ਤੇਲ ਦੇ ਆਯਾਤ ਵਿੱਚ ਕਟੌਤੀ ਹੋ ਸਕੇ ।
ਆਈਈਏ ਬਾਇਓ- ਐਨਰਜੀ ਟੀਸੀਪੀ ਬਾਇਓ ਐਨਰਜੀ ਖੋਜ, ਤਕਨੀਕੀ ਵਿਕਾਸ, ਪ੍ਰਦਰਸ਼ਨ ਅਤੇ ਨੀਤੀ-ਵਿਸ਼ਲੇਸ਼ਣ ਵਿੱਚ ਅੰਤਰਰਾਸ਼ਟਰੀ ਸਹਿਯੋਗ ਅਤੇ ਸੂਚਨਾ ਦੇ ਅਦਾਨ-ਪ੍ਰਦਾਨ ਦਾ ਮੰਚ ਵੀ ਪ੍ਰਦਾਨ ਕਰਦਾ ਹੈ ।
ਇਸ ਸਬੰਧ ਵਿੱਚ ਬਾਇਓ-ਐਨਰਜੀ ਟੈਕਨੋਲਜੀਆਂ ਦੀ ਅਲਪ ਅਤੇ ਦੀਰਘਕਾਲੀ ਤੈਨਾਤੀ ਲਈ ਵਾਤਾਵਰਣ, ਸੰਸਥਾਗਤ, ਟੈਕਨੋਲਜੀਕਲ, ਸਮਾਜਿਕ ਅਤੇ ਬਜ਼ਾਰ ਰੁਕਾਵਟਾਂ ਨੂੰ ਦੂਰ ਕਰਨ ’ਤੇ ਧਿਆਨ ਦਿੱਤਾ ਜਾਂਦਾ ਹੈ ।
ਆਈਈਏ ਬਾਇਓ-ਐਨਰਜੀ ਟੀਸੀਪੀ ਵਿੱਚ ਖੋਜ ਅਤੇ ਵਿਕਾਸ ਕਾਰਜ ਸੁਪਰਿਭਾਸ਼ਿਤ 3 ਸਾਲ ਦੀ ਮਿਆਦ ਦੇ ਅੰਦਰ ਕੀਤਾ ਜਾਂਦਾ ਹੈ ਅਤੇ ਇਨ੍ਹਾਂ ਪ੍ਰੋਗਰਾਮਾਂ ਨੂੰ ‘ਨਿਯਤ ਕਾਰਜ’ (Tasks) ਕਿਹਾ ਜਾਂਦਾ ਹੈ ।
ਹਰ ਸਾਲ ਇਨ੍ਹਾਂ ਨਿਯਤ ਕਾਰਜਾਂ ਦੀ ਜਾਂਚ ਅਤੇ ਮੁੱਲਾਂਕਣ ਕੀਤੇ ਜਾਂਦੇ ਹਨ ਅਤੇ ਹਰ ਤਿੰਨ ਸਾਲਾਂ ਦੌਰਾਨ ਨਿਯਤ ਕਾਰਜ ਦੇ ਵਿਸ਼ੇ ਨੂੰ ਦਰੁਸਤ ਕੀਤਾ ਜਾਂਦਾ ਹੈ ਅਤੇ ਨਵੇਂ ਨਿਯਤ ਕਾਰਜ ਸ਼ੁਰੂ ਕੀਤੇ ਜਾਂਦੇ ਹਨ ।
ਪੈਟਰੋਲੀਅਮ ਅਤੇ ਕੁਦਰਤੀ ਗੈਸ ਮੰਤਰਾਲਾ ਜਿਨ੍ਹਾਂ ਨਿਯਤ ਕਾਰਜਾਂ ਵਿੱਚ ਹਿੱਸਾ ਲੈਂਦਾ ਹੈ, ਉਨ੍ਹਾਂ ਵਿੱਚ ਜਨਤਕ ਖੇਤਰ ਦੀਆਂ ਤੇਲ ਅਤੇ ਮਾਰਕੀਟਿੰਗ ਕੰਪਨੀਆਂ ਦੇ ਤਕਨੀਕੀ ਵਿਅਕਤੀ ਵੀ ਯੋਗਦਾਨ ਦਿੰਦੇ ਹਨ ।
ਆਈਈਏ ਬਾਇਓ-ਐਨਰਜੀ ਟੀਸੀਪੀ ਵਿੱਚ ਭਾਗੀਦਾਰੀ ਕਰਨ ਦੇ ਲਾਭ ਸਾਂਝੀ ਲਾਗਤ ਅਤੇ ਤਕਨੀਕੀ ਸੰਸਾਧਨਾਂ ਵਿੱਚ ਸਹਿਯੋਗ ਹਨ ।
ਪ੍ਰਯਤਨਾਂ ਦਾ ਦੁਹਰਾਅ ਨਹੀਂ ਹੁੰਦਾ ਅਤੇ ਰਾਸ਼ਟਰੀ ਖੋਜ ਅਤੇ ਵਿਕਾਸ ਸਮਰੱਥਾਵਾਂ ਮਜ਼ਬੂਤ ਹੁੰਦੀਆਂ ਹਨ ।
ਉੱਤਮ ਵਿਹਾਰਾਂ, ਖੋਜੀਆਂ ਦੇ ਨੈੱਟਵਰਕ ਅਤੇ ਵਿਵਹਾਰਕ ਲਾਗੂਕਰਨ ਦੇ ਨਾਲ ਖੋਜ ਦੇ ਜੁੜਾਅ ਸਬੰਧੀ ਸੂਚਨਾ ਦਾ ਅਦਾਨ-ਪ੍ਰਦਾਨ ਵੀ ਹੁੰਦਾ ਹੈ ।
ਅੰਤਰਰਾਸ਼ਟਰੀ ਏਜੰਸੀਆਂ ਦੀ ਸ਼ਮੂਲੀਅਤ ਨਾਲ ਮੰਤਰਾਲੇ ਨੂੰ ਬਾਇਓ ਈਂਧਣ ਸੈਕਟਰ ਵਿੱਚ ਸੰਸਾਰ ਭਰ ਵਿੱਚ ਹੋਣ ਵਾਲੇ ਵਿਕਾਸ ਦੀ ਜਾਣਕਾਰੀ ਮਿਲਦੀ ਹੈ।
ਇਸ ਦੇ ਕਾਰਨ ਇਨੋਵੇਟਰਾਂ/ ਖੋਜੀਆਂ ਦੇ ਨਾਲ ਵਿਅਕਤੀਗਤ ਗੱਲਬਾਤ ਦਾ ਮੌਕਾ ਮਿਲਦਾ ਹੈ ਅਤੇ ਉਚਿਤ ਨੀਤੀ ਈਕੋ ਪ੍ਰਣਾਲੀ ਤਿਆਰ ਕਰਨ ਵਿੱਚ ਮਦਦ ਮਿਲਦੀ ਹੈ।
ਇਸ ਦੇ ਇਲਾਵਾ ਆਈਈਏ ਬਾਇਓ-ਐਨਰਜੀ ਟੀਸੀਪੀ ਦਾ ਮੈਂਬਰ ਬਣਨ ਨਾਲ ਭਾਰਤ ਹੋਰ ਸਬੰਧਤ ਨਿਯਤ ਕਾਰਜਾਂ ਵਿੱਚ ਹਿੱਸਾ ਲੈ ਸਕਦਾ ਹੈ, ਜਿਨ੍ਹਾਂ ਦਾ ਸਬੰਧ ਬਾਇਓ ਗੈਸ, ਠੋਸ ਕੂੜਾ ਪ੍ਰਬੰਧਨ, ਬਾਇਓ ਸੁਧਾਰ ਆਦਿ ਨਾਲ ਹੈ।
ਇਸ ਸਬੰਧ ਵਿੱਚ ਦੇਸ਼ ਦੇ ਹੋਰ ਮੰਤਰਾਲੇ/ ਵਿਭਾਗ/ ਸੰਗਠਨ ਵੀ ਹਿੱਸਾ ਲੈ ਸਕਦੇ ਹਨ ।
*****
ਏਕੇਟੀ/ਐੱਸਐੱਚ
