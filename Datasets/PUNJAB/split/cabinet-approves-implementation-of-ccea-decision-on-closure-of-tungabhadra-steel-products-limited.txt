ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਤੁੰਗਭੱਦਰਾ ਸਟੀਲ ਪ੍ਰੋਡੈਕਟਸ ਲਿਮਟਿਡ (ਟੀਐੱਸਪੀਐੱਲ) ਨੂੰ ਬੰਦ ਕਰਨ ਅਤੇ ਇਸ ਦੀਆਂ ਅਚੱਲ ਜਾਇਦਾਦਾਂ ਨੂੰ ਵੇਚਣ ਦੇ ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਦੀ ਕਮੇਟੀ(ਸੀਸੀਈਏ) ਦੇ ਫੈਸਲੇ ਨੂੰ ਲਾਗੂ ਕਰਨ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।
ਇਸ ਵਿੱਚ ਕੰਪਨੀ ਦਾ ਨਾਮ ਟੀਐੱਸਪੀਐੱਲ ਦੀਆਂ ਬਕਾਇਆ ਦੇਣਦਾਰੀਆਂ ਦੀ ਅਦਾਇਗੀ ਕਰਨ ਤੋਂ ਬਾਅਦ ਰਜਿਸਟਰਾਰ ਆਵ੍ ਕੰਪਨੀਜ਼ ਤੋਂ ਕੱਟਣ ਦਾ ਵੀ ਪ੍ਰਬੰਧ ਹੈ।
ਇੱਥੇ ਇਹ ਯਾਦ ਦਿਵਾਇਆ ਜਾਂਦਾ ਹੈ ਕਿ ਸੀਸੀਈਏ ਨੇ ਦਸੰਬਰ 2015 ਵਿੱਚ ਸਾਰੇ ਮੁਲਾਜ਼ਮਾਂ/ਵਰਕਰਾਂ, ਦੇਣਦਾਰਾਂ ਦੀਆਂ ਅਦਾਇਗੀਆਂ ਕਰਨ ਤੋਂ ਬਾਅਦ ਕੰਪਨੀ ਨੂੰ ਬੰਦ ਕਰਨ ਨੂੰ ਪ੍ਰਵਾਨਗੀ ਦੇ ਦਿੱਤੀ ਸੀ।
ਮੰਤਰੀ ਮੰਡਲ ਨੇ ਐੱਮਐੱਮਐੱਚ ਪਲਾਂਟਾਂ ਨੂੰ ਕਰਨਾਟਕ ਸਰਕਾਰ ਨੂੰ ਸੌਂਪਣ ਨੂੰ ਵੀ ਪ੍ਰਵਾਨਗੀ ਦੇ ਦਿੱਤੀ ।
ਇਸ ਵਿੱਚ 20,000 ਵਰਗ ਮੀਟਰ ਜਗ੍ਹਾ ਦਾ ਤਬਾਦਲਾ ਵੀ ਸ਼ਾਮਲ ਹੈ।
ਮੰਤਰੀ ਮੰਡਲ ਨੇ ਹੋਸਪੇਟ (Hospet) ਵਿਖੇ ਕੰਪਨੀ ਦੀ 82.37 ਏਕੜ ਜ਼ਮੀਨ ਵੀ ਕਰਨਾਟਕ ਸਰਕਾਰ ਨੂੰ ਵੋਚਣ ਦੀ ਪ੍ਰਵਾਨਗੀ ਦੇ ਦਿੱਤੀ।
ਇਹ ਜ਼ਮੀਨ ਕਰਨਾਟਕ ਸਟੇਟ ਹਾਊਸਿੰਗ ਬੋਰਡ ਵੱਲੋਂ ਵਰਤੀ ਜਾਣੀ ਹੈ।
ਇਹ ਜ਼ਮੀਨ ਕਰਨਾਟਕ ਸਰਕਾਰ ਨੂੰ ਉਸ ਵਲੋਂ ਪੇਸ਼ ਕੀਮਤ 66 ਲੱਖ ਰੁਪਏ ਪ੍ਰਤੀ ਏਕੜ ਦੀ ਦਰ ਉੱਤੇ ਦਿੱਤੀ ਜਾ ਰਹੀ ਹੈ।
******
ਏਕੇਟੀ/ਵੀਬੀਏ/ਐੱਸਐੱਚ
