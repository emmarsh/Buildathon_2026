ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ 24 ਅਕਤੂਬਰ, 2018 ਨੂੰ “ਮੈਂ ਨਹੀਂ ਹਮ” ਨਾਂਅ ਦੇ ਪੋਰਟਲ ਅਤੇ ਐਪ ਲਾਂਚ ਕਰਨ ਮੌਕੇ ਸਮੁੱਚੇ ਭਾਰਤ ਦੇ ਆਈਟੀ ਤੇ ਇਲੈਕਟ੍ਰੌਨਿਕ ਮੈਨੂਫ਼ੈਕਚਰਿੰਗ ਪ੍ਰੋਫ਼ੈਸ਼ਨਲਜ਼ (ਸੂਚਨਾ ਟੈਕਨੋਲੋਜੀ ਤੇ ਇਲੈਕਟ੍ਰੌਨਿਕ ਨਿਰਮਾਣ ਪੇਸ਼ੇਵਰਾਂ) ਨਾਲ ਗੱਲਬਾਤ ਕਰਨਗੇ।
“ਸੈਲਫ਼4ਸੁਸਾਇਟੀ” (Self4Society) ਦੇ ਵਿਸ਼ੇ `ਤੇ ਕੰਮ ਕਰਨ ਵਾਲੇ ਇਸ ਪੋਰਟਲ ਰਾਹੀਂ ਆਈਟੀ ਪ੍ਰੋਫ਼ੈਸ਼ਨਲਜ਼ ਤੇ ਸੰਗਠਨ ਸਮਾਜਕ ਕਾਰਜਾਂ ਤੇ ਸਮਾਜ ਦੀ ਸੇਵਾ ਲਈ ਇੱਕੋ ਮੰਚ `ਤੇ ਆਪਣੇ ਇਕਜੁੱਟ ਜਤਨ ਕਰ ਸਕਣਗੇ।
ਇੰਝ ਕਰਦਿਆਂ ਇਸ ਪੋਰਟਲ, ਖ਼ਾਸ ਤੌਰ `ਤੇ ਟੈਕਨੋਲੋਜੀ ਦੇ ਫ਼ਾਇਦਿਆਂ ਰਾਹੀਂ ਸਮਾਜ ਦੇ ਕਮਜ਼ੋਰ ਵਰਗਾਂ ਦੀ ਸੇਵਾ ਲਈ ਵੱਡਾ ਤਾਲਮੇਲ ਪੈਦਾ ਹੋਣ ਵਿੱਚ ਮਦਦ ਮਿਲਣ ਦੀ ਵੱਡੀ ਸੰਭਾਵਨਾ ਹੈ।
ਇਹ ਵੀ ਸੰਭਾਵਨਾ ਹੈ ਕਿ ਸਮਾਜ ਭਲਾਈ ਲਈ ਇੱਛੁਕ ਲੋਕ ਵੱਡੀ ਗਿਣਤੀ `ਚ ਕੰਮ ਕਰਨ ਲਈ ਪ੍ਰੇਰਿਤ ਹੋ ਸਕਦੇ ਹਨ।
ਪ੍ਰਧਾਨ ਮੰਤਰੀ ਪ੍ਰਮੁੱਖ ਉਦਯੋਗ ਆਗੂਆਂ ਨਾਲ ਮੁਲਾਕਾਤ ਕਰਨਗੇ।
ਉਹ ਆਈਟੀ ਪ੍ਰੋਫ਼ੈਸ਼ਨਲਜ਼, ਅਤੇ ਆਈਟੀ ਤੇ ਇਲੈਕਟ੍ਰੌਨਿਕ ਨਿਰਮਾਣ ਸੰਗਠਨਾਂ ਦੇ ਕਰਮਚਾਰੀਆਂ ਦੇ ਇਕੱਠ ਨੂੰ ਸੰਬੋਧਨ ਕਰਨਗੇ।
ਉਹ ਇਕੱਠ ਨਾਲ ਟਾਊਨਹਾਲ ਸਟਾਈਲ ਫਾਰਮੈਟ ‘ਚ ਗੱਲਬਾਤ ਕਰਨਗੇ।
ਵੀਡੀਓ-ਕਾਨਫ਼ਰੰਸ ਰਾਹੀਂ ਭਾਰਤ ਭਰ ਦੇ ਲਗਭਗ 100 ਸਥਾਨਾਂ ਤੋਂ ਆਈਟੀ ਤੇ ਇਲੈਕਟ੍ਰੌਨਿਕ ਨਿਰਮਾਣ ਪੇਸ਼ੇਵਰਾਂ ਦੇ ਇਸ ਸਮਾਰੋਹ ਵਿੱਚ ਸ਼ਾਮਲ ਹੋਣ ਦੀ ਸੰਭਾਵਨਾ ਹੈ।
****
ਏਕੇਟੀ/ਏਪੀ/ਐੱਸਕੇ
