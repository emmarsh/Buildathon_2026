ਮਹਾਮਹਿਮ ਸ੍ਰੀ ਅਲਮਾਜ਼ਬੇਕ ਅਤਾਮਬਾਯੇਵ (Mr.
Almazbek Atambaev),
ਰਾਸ਼ਟਰਪਤੀ, ਕਿਰਗਿਜ਼ ਗਣਰਾਜ,
ਦੇਵੀਓ ਅਤੇ ਸੱਜਣੋ,
ਮੀਡੀਆਂ ਦੇ ਮੈਂਬਰ,
ਮੈਨੂੰ ਰਾਸ਼ਟਰਪਤੀ ਅਲਮਾਜ਼ਬੇਕ ਅਤਾਮਬਾਯੇਵ ਦੀ ਭਾਰਤ ਦੀ ਪਹਿਲੀ ਸਰਕਾਰੀ ਯਾਤਰਾ ਮੌਕੇ ਸਵਾਗਤ ਕਰਦੇ ਹੋਏ ਪਸੰਨਤਾ ਹੋ ਰਹੀ ਹੈ।
ਮਹਾਮਹਿਮ ਪਿਛਲ਼ੇ ਸਾਲ ਜੁਲਾਈ ਵਿੱਚ ਮੇਰੀ ਕਿਰਗਿਜ਼ ਯਾਤਰਾ ਦੌਰਾਨ ਤੁਹਾਡੀ ਪ੍ਰਾਹੁਣਚਾਰੀ ਅਤੇ ਸਵਾਗਤ ਦਾ ਨਿੱਘ ਅਜੇ ਵੀ ਮੇਰੇ ਮਨ ਵਿੱਚ ਤਾਜ਼ਾ ਹੈ।
ਇਸ ਸਮੇਂ ਤੁਹਾਡੀ ਫੇਰੀ ਸਾਡੇ ਸਹਿਯੋਗ ਅਤੇ ਉੱਚ ਪੱਧਰੀ ਸਬੰਧਾਂ ਦੀ ਰਫਤਾਰ ਨੂੰ ਹੋਰ ਅੱਗੇ ਵਧਾਉਣ ਲਈ ਮਦਦਗਾਰ ਹੋਵੇਗੀ।
ਭਾਰਤ ਤੇ ਕਿਰਗਿਜ਼ ਗਣਰਾਜ ਵਿਚਕਾਰ ਸਬੰਧ ਸਦੀਆਂ ਦੀ ਸਾਂਝੀ ਇਤਿਹਾਸਕ ਲੜੀ ਦੀ ਸਦਭਾਵਨਾ ਨਾਲ ਭਰਿਆ ਹੋਇਆ ਹੈ।
ਸਾਡੇ ਸਮਾਜ ਦੇ ਨਿੱਘ ਦੀ ਭਾਵਨਾ ਦੀ ਸਾਂਝ ਹੈ ਜਿਹੜੀ ਕਿ ਕਿਰਗਿਜ਼ ਗਣਰਾਜ ਸਮੇਤ ਮੱਧ ਏਸ਼ੀਆ ਦੇ ਨਾਲ ਸਾਡੇ ਸੰਪਰਕ ਵਿੱਚ ਸਮਾਈ ਹੋਈ ਹੈ।
ਅਸੀਂ ਲੋਕਤਾਂਤਰਿਕ ਕਦਰਾਂ ਕੀਮਤਾਂ ਅਤੇ ਪ੍ਰੰਪਰਾਵਾਂ ਦੀ ਆਮ ਧਾਰਨਾ ਵਿੱਚ ਵੀ ਬੰਨ੍ਹੇ ਹੋਏ ਹਾਂ।
ਕਿਰਗਿਜ਼ ਗਣਰਾਜ ਵਿੱਚ ਲੋਕਤੰਤਰ ਦੀ ਮਜਬੂਤ ਬੁਨਿਆਦ ਦੇ ਨਿਰਾਮਣ ਅਤੇ ਇਸ ਨੂੰ ਵਿਕਸਿਤ ਕਰਨ ਦਾ ਜ਼ਿਆਦਾ ਸਿਹਰਾ ਰਾਸ਼ਟਰਪਤੀ ਅਤਾਮਬਾਯੇਵ ਨੂੰ ਜਾਂਦਾ ਹੈ।
ਮਿੱਤਰੋ, ਮੈਂ ਅਤੇ ਰਾਸ਼ਟਰਪਤੀ ਅਤਾਮਬਾਯੇਵ ਨੇ ਆਪਣੇ ਦੁਵੱਲੇ ਸਬੰਧਾਂ ਦੇ ਪੂਰੇ ਕਾਰਜ ਖੇਤਰ ‘ਤੇ ਵਿਆਪਕ ਵਿਚਾਰ ਚਰਚਾ ਕੀਤੀ ਹੈ।
ਅਸੀਂ ਵਿਵਿਧਤਾ ਲਿਆਉਣ ਅਤੇ ਦੁਵੱਲੇ ਸਬੰਧਾਂ ਨੂੰ ਮਜਬੂਤ ਕਰਨ ਬਣਾਉਣ ਦੀ ਸਾਡੀ ਪਹਿਲ ਦੇ ਅਧਾਰ ‘ਤੇ ਧਿਆਨ ਕੇਂਦਰਿਤ ਕੀਤਾ ਹੈ।ਅਸੀਂ ਇਹ ਵੀ ਚਰਚਾ ਕੀਤੀ ਹੈ ਕਿ ਸਾਡੇ ਨੌਜਵਾਨਾਂ ਅਤੇ ਸਮਾਜ ਨੂੰ ਸੁਰੱਖਿਅਤ ਕਰਨ ਲਈ, ਕਿਸ ਤਰ੍ਹਾਂ ਅਸੀਂ ਇਕੱਠੇ ਦਹਿਸ਼ਤਵਾਦ, ਅੱਤਵਾਦ ਤੇ ਕੱਟੜਪੰਥੀਆਂ ਦੀਆਂ ਸਾਂਝੀਆਂ ਚੁਣੌਤੀਆਂ ਦੇ ਖਿਲਾਫ ਕੰਮ ਕਰ ਸਕੀਏ।
ਅਸੀਂ ਇਨ੍ਹਾਂ ਦਰਪੇਸ਼ ਚੁਣੌਤੀਆਂ ਦਾ ਆਪਣੇ ਸਾਂਝੇ ਹਿਤਾਂ ਲਈ ਮਿਲ ਕੇ ਸਾਹਮਣਾ ਕਰਨ ਅਤੇ ਕਾਬੂ ਪਾਉਣ ਲਈ ਮਿਲ ਕੇ ਕੰਮ ਕਰਨ ਦੀ ਜ਼ਰੂਰਤ ‘ਤੇ ਸਹਿਮਤ ਹੋਏ ਹਾਂ ।ਅਸੀਂ ਮੱਧ ਏਸ਼ੀਆ ਨੂੰ ਸਥਾਈ ਸ਼ਾਂਤੀ, ਕਿਰਗਿਜ਼ ਗਣਰਾਜ ਨੂੰ ਸਥਿਰਤਾ ਅਤੇ ਖੁਸ਼ਹਾਲੀ ਦਾ ਖੇਤਰ ਬਣਾਉਣ ਦੇ ਸਾਡੇ ਸਾਂਝੇ ਉਦੇਸ਼ ਦੇ ਇੱਕ ਮਹੱਤਵਪੂਰਨ ਭਾਗੀਦਾਰ ਦੇ ਰੂਪ ਵਿੱਚ ਮੰਨਦੇ ਹਾਂ।
ਸ਼ੰਘਾਈ ਸਹਿਯੋਗ ਸੰਗਠਨ ਵੀ ਇਨ੍ਹਾਂ ਮੁੱਦਿਆ ‘ਤੇ ਇਕੱਠੇ ਕੰਮ ਕਰਨ ਲਈ ਸਾਨੂੰ ਵਡਮੁੱਲਾ ਢਾਂਚਾ ਪ੍ਰਦਾਨ ਕਰਦਾ ਹੈ।
ਮਿੱਤਰੋ, ਮੈਂ ਅਤੇ ਰਾਸ਼ਟਰਪਤੀ ਅਤਾਮਬਾਯੇਵ ਨੇ ਰੱਖਿਆ ਖੇਤਰ ਵਿੱਚ ਸਾਡੇ ਪ੍ਰਤੀਬੱਧ ਸਹਿਯੋਗ ਦੀ ਸਮੀਖਿਆ ਕੀਤੀ ਹੈ।
ਕਿਰਗਿਜ਼-ਭਾਰਤ ਮਾਊਨਟੇਨ ਬਾਇਓ-ਮੈਡੀਕਲ ਰਿਸਰਚ ਸੈਂਟਰ ਸਫਲ ਸਹਿਯੋਗ ਦੀ ਇੱਕ ਸ਼੍ਰੇਸ਼ਠ ਉਦਾਹਰਣ ਹੈ।
ਇਸ ਨੇ ਸਾਬਤ ਕੀਤਾ ਹੈ ਇਹ ਇੱਕ ਲ਼ਾਭਦਾਇਕ ਖੋਜ ਪਹਿਲ ਹੈ ਜਿਸ ਦੇ ਨਿਰਮਾਣ ਦੀ ਜ਼ਰੂਰਤ ਸੀ।ਅਸੀਂ ਕਿਰਗਿਜ਼ ਗਣਰਾਜ ਵਿੱਚ ਕਿਰਗਿਜ਼-ਭਾਰਤ ਸੰਯੁਕਤ ਸੈਨਾ ਸਿਖਲਾਈ ਕੇਂਦਰ ‘ਤੇ ਕੰਮ ਸ਼ੁਰੁ ਕਰ ਦਿੱਤਾ ਹੈ।ਦਹਿਸ਼ਤਵਾਦ ਦਾ ਮੁਕਾਬਲਾ ਕਰਨ ਲਈ ਸਾਡਾ ਸੰਯੁਕਤ ਫੌਜੀ ਅਭਿਆਸ ਹੁਣ ਇੱਕ ਸਲਾਨਾ ਫੀਚਰ ਹੈ।
ਕਿਰਗਿਜ਼ ਗਣਰਾਜ ਵਿੱਚ ਅਗਲੇ ਸਾਲ ਦੀ ਪਹਿਲੀ ਤਿਮਾਹੀ ਵਿੱਚ ਅਗਲੇ ਸੰਸਕਰਨ ਦੀ ਯੋਜਨਾ ਬਣਾਈ ਗਈ ਹੈ।
ਮਿੱਤਰੋ, ਮੈਂ ਅਤੇ ਰਾਸ਼ਟਰਪਤੀ ਅਤਾਮਬਾਯੇਵ ਸਾਡੀਆਂ ਅਰਥਵਿਵਸਾਵਾਂ ਨੂੰ ਹੋਰ ਡੂੰਘਾਈ ਨਾਲ ਜੋੜਨ ਦੀ ਜ਼ਰੂਰਤ ‘ਤੇ ਸਹਿਮਤ ਹੋਏ ਹਾਂ।
ਅਸੀਂ ਇਸ ਟੀਚੇ ਲਈ ਦੁਵੱਲੇ ਵਪਾਰ ਅਤੇ ਆਰਥਿਕ ਸਬੰਧਾਂ ਨੂੰ ਮਜ਼ਬੂਤ ਬਣਾਉਣ ,ਅਤੇ ਜ਼ਿਆਦਾ ਤੋਂ ਜ਼ਿਆਦਾ ਲੋਕਾਂ ਦੇ ਵਿਚਕਾਰ ਅਦਾਨ-ਪ੍ਰਦਾਨ ਦੀ ਸੁਵਿਧਾ ਦੇਣ ਲਈ ਕੰਮ ਕਰਾਂਗੇ।
ਅਸੀਂ ਸਿਹਤ,ਸੈਰ ਸਪਾਟਾ,ਸੂਚਨਾ ਟੈਕਨੋਲੋਜੀ, ਖੇਤੀਬਾੜੀ, ਖਨਨ ਅਤੇ ਊਰਜਾ ਦੇ ਖੇਤਰ ਦੇ ਮੌਕਿਆਂ ਦਾ ਲਾਭ ਉਠਾਉਣ ਲਈ ਇੱਕ ਮੋਹਰੀ ਭੂਮਿਕਾ ਨਿਭਾਉਣ ਦੇ ਲਈ ਦੋਨਾਂ ਪੱਖਾਂ ਦੇ ਉਦਯੋਗ ਅਤੇ ਵਪਾਰ ਨੂੰ ਉਤਸ਼ਾਹਿਤ ਕਰਾਂਗੇ।
ਅਸੀਂ ਸਮਰੱਥਾ ਨਿਰਮਾਣ ਅਤੇ ਸਿਖਲਾਈ ਵਿੱਚ ਸ਼ਾਮਿਲ ਸਾਡੇ ਵਿਕਾਸ ਸਹਿਯੋਗ ਦਾ ਨਿਰਮਾਣ ਕਰਨ ਦਾ ਫੈਸਲਾ ਕੀਤਾ ਹੈ।ਲੋਕ ਇਸ ਤਰ੍ਹਾਂ ਦੀ ਪਹਿਲ ਦੇ ਕੇਂਦਰ ਵਿੱਚ ਰਹੇ ਹਨ।ਅਸੀਂ ਕਿਰਗਿਜ਼ ਗਣਰਾਜ ਦੇ ਨਾਲ ਸਾਡੇ ਤਕਨੀਕੀ ਅਤੇ ਆਰਥਿਕ ਸਹਿਯੋਗ ਪ੍ਰੋਗਰਾਮ ਵਿੱਚ ਨੌਜਵਾਨਾਂ ਦੇ ਅਦਾਨ-ਪ੍ਰਦਾਨ ਕਰਨ ਲਈ ਵਿਸ਼ੇਸ ਜੋਰ ਦੇਵਾਂਗੇ।
ਸਾਡੀ ਸੂਝਬੂਝ ਇਸ ਦਿਸ਼ਾ ਵਿੱਚ ਸਾਡੇ ਜੋਰ ਦੇ ਸਹਿਯੋਗ ਵਿੱਚ ਸ਼ਾਮਲ ਹੈ।ਮੱਧ ਏਸ਼ੀਆ ਖੇਤਰ ਦੇ ਨਾਲ ਪਹਿਲੀ ਵਾਰ, ਅਸੀਂ ਕਿਰਗਿਜ਼ ਗਣਰਾਜ ਨਾਲ ਪਿਛਲੇ ਸਾਲ ਟੈਲੀ-ਮੈਡੀਸਨ ਲਿੰਕ ਦੀ ਸ਼ੁਰੂਆਤ ਕੀਤੀ ਸੀ।
ਅਸੀਂ ਕਿਰਗਿਜ਼ ਗਣਰਾਜ ਦੇ ਹੋਰਨਾਂ ਖੇਤਰਾਂ ਲਈ ਵੀ ਇਸ ਪ੍ਰੋਜੈਕਟ ਦਾ ਵਿਸਥਾਰ ਕਰਨ ਲਈ ਕਦਮ ਚੁੱਕ ਰਹੇ ਹਾਂ।
ਮਿੱਤਰੋ, ਭਾਰਤ ਤੇ ਕਿਰਗਿਜ਼ ਵਿੱਚ ਗਣਰਾਜ ਮਾਰਚ 2017 ਵਿੱਚ ਦੋਨਾਂ ਦੇਸ਼ਾਂ ਦੇ ਵਿਚਕਾਰ ਰਾਜਨੀਤਕ ਸਬੰਧਾਂ ਦੀ ਸਥਾਪਨਾ ਦੀ 25ਵੀਂ ਵਰ੍ਹੇਗੰਢ ਅੰਕਣ ਕਰਨਗੇ।
ਸਾਡੇ ਇਹ ਮੀਲ ਦੇ ਪੱਥਰ ਦੇ ਦ੍ਰਿਸ਼ਟੀਕੋਣ ਦੇ ਰੂਪ ਵਿੱਚ, ਰਾਸ਼ਰਟਪਤੀ ਅਤਾਮਬਾਯੇਵ ਦੀ ਭਾਰਤ ਯਾਤਰਾ ਪ੍ਰਕਿਰਿਆਂ ਅਤੇ ਸਾਡੀ ਸਾਂਝੇਦਾਰੀ ਨੂੰ ਮਜਬੂਤ ਬਣਾਉਣ ਦੇ ਸਾਡੇ ਯਤਨਾਂ ਨੂੰ ਸੰਚਾਲਿਤ ਕਰੇਗੀ।
ਇਹ ਸਾਡੇ ਸਬੰਧਾਂ ਵਿੱਚ ਹਾਲ ਹੀ ਵਿੱਚ ਲਾਭ ਨੂੰ ਮਜਬੂਤ ਕਰਨ ਅਤੇ ਮਹੀਨੇ ਤੇ ਸਾਲਾਂ, ਅੱਗੇ ਤੋਂ ਸਾਡੇ ਸਬੰਧਾਂ ਨੂੰ ਮਜਬੂਤ ਬਣਾਉਣ ਵਿੱਚ ਮਦਦ ਕਰੇਗੀ।
ਮੈਂ ਰਾਸ਼ਰਟਪਤੀ ਅਤਾਮਬਾਯੇਵ ਦੀ ਭਾਰਤ ਵਿੱਚ ਯਾਦਗਾਰੀ ਤੇ ਲਾਭਕਾਰੀ ਯਾਤਰਾ ਦੀ ਕਾਮਨਾ ਕਰਦਾ ਹਾਂ।
ਧੰਨਵਾਦ ਤੁਹਾਡਾ ਬਹੁਤ ਧੰਨਵਾਦ
*** ਏਕੇਟੀ/ਐੱਨਟੀ
