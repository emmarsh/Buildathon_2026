ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਕਲ੍ਹ ਮਹਾਰਾਸ਼ਟਰ ਦੇ ਸੋਲਾਪੁਰ ਜਾਣਗੇ।
ਉਹ ਕਈ ਵਿਕਾਸ ਪ੍ਰੋਜੈਕਟਾਂ ਦੀ ਸ਼ੁਰੂਆਤ ਕਰਨਗੇ ਅਤੇ ਵੱਖ ਵੱਖ ਪ੍ਰੋਜੈਕਟਾਂ ਦਾ ਨੀਂਹ ਪੱਥਰ ਰੱਖਣਗੇ।
ਸੜਕ ਟ੍ਰਾਂਸਪੋਰਟ ਅਤੇ ਸੰਪਰਕ ਨੂੰ ਹੁਲਾਰਾ ਦਿੰਦੇ ਹੋਏ ਪ੍ਰਧਾਨ ਮੰਤਰੀ ਐੱਨਐੱਚ-211 (ਨਵੇਂ ਐੱਨਐੱਚ-52) ਦੇ ਸੋਲਾਪੁਰ-ਤੁਲਜਾਪੁਰ-ਉਸਮਾਨਾਬਾਦ ਦੇ 4-ਲੇਨ ਹਿੱਸੇ ਨੂੰ ਰਾਸ਼ਟਰ ਨੂੰ ਸਮਰਪਿਤ ਕਰਨਗੇ।
ਸੋਲਾਪੁਰ-ਉਸਮਾਨਾਬਾਦ ਹਾਈਵੇ ਦੀ 4-ਲੇਨਿੰਗ ਸੋਲਾਪੁਰ ਤੱਕ ਸੰਪਰਕ ਨਾਲ ਮਹਾਰਾਸ਼ਟਰ ਦੇ ਅਹਿਮ ਮਰਾਠਵਾੜਾ ਖੇਤਰ ਵਿੱਚ ਸੁਧਾਰ ਹੋਵੇਗਾ।
ਸੋਲਾਪੁਰ-ਤੁਲਜਾਪੁਰ-ਉਸਮਾਨਾਬਾਦ ਸੈਕਸ਼ਨ ਦੀ 4-ਲੇਨਿੰਗ ਦਾ ਰੂਟ ਲੇਆਊਟ
ਪ੍ਰਧਾਨ ਮੰਤਰੀ ਵੱਲੋਂ ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ ਅਧੀਨ 30,000 ਮਕਾਨਾਂ ਦਾ ਨੀਂਹ ਪੱਥਰ ਰੱਖਿਆ ਜਾਵੇਗਾ।
ਮੁਢਲੇ ਤੌਰ ਇਸ ਦਾ ਲਾਭ ਗਰੀਬ ਬੇਘਰ ਲੋਕਾਂ, ਜਿਵੇਂ ਕਿ ਕਾਗਜ਼ ਚੁੱਕਣ ਵਾਲਿਆਂ, ਰਿਕਸ਼ਾ ਚਾਲਕਾਂ, ਟੈਕਸਟਾਈਲ ਕਾਮਿਆਂ, ਬੀੜੀ ਵਰਕਰਾਂ ਆਦਿ ਨੂੰ ਮਿਲੇਗਾ।
ਇਸ ਪ੍ਰੋਜੈਕਟ ਦੀ ਕੁੱਲ ਲਾਗਤ 1811.33 ਕਰੋੜ ਰੁਪਏ ਹੋਵੇਗੀ ਜਿਸ ਵਿੱਚੋਂ 750 ਕਰੋੜ ਰੁਪਏ ਕੇਂਦਰ ਅਤੇ ਰਾਜ ਸਰਕਾਰ ਵੱਲੋਂ ਸਹਾਇਤਾ ਵਜੋਂ ਪ੍ਰਦਾਨ ਕੀਤੇ ਜਾਣਗੇ।
ਸਵੱਛ ਭਾਰਤ ਦੇ ਆਪਣੇ ਸੁਪਨੇ ਨੂੰ ਸਾਕਾਰ ਕਰਨ ਅਧੀਨ ਪ੍ਰਧਾਨ ਮੰਤਰੀ ਵੱਲੋਂ ਦੇਸ਼ ਦੇ ਜ਼ਮੀਨਦੋਜ਼ ਸੀਵਰੇਜ ਸਿਸਟਮ ਅਤੇ 3-ਸੀਵੇਜ ਟ੍ਰੀਟਮੈਂਟ ਪਲਾਂਟਾਂ ਦਾ ਸੋਲਾਪੁਰ ਵਿੱਚ ਰਾਸ਼ਟਰ ਨੂੰ ਸਮਰਪਿਤ ਕੀਤਾ ਜਾਵੇਗਾ ਜਿਸ ਨਾਲ ਸ਼ਹਿਰ ਦੇ ਸੀਵਰ ਸਿਸਟਮ ਵਿੱਚ ਵਾਧਾ ਹੋਵੇਗਾ ਅਤੇ ਸ਼ਹਿਰ ਵਿੱਚ ਸਫਾਈ ਦੀ ਵਿਵਸਥਾ ਸੁਧਰੇਗੀ।
ਇਹ ਮੌਜੂਦਾ ਸਿਸਟਮ ਦੀ ਥਾਂ ਲਵੇਗਾ ਅਤੇ ਅਮਰੁਤ (AMRUT) ਮਿਸ਼ਨ ਅਧੀਨ ਲਾਗੂ ਕੀਤਾ ਜਾ ਰਹੇ ਟ੍ਰੰਕ ਸੀਵਰਾਂ ਨਾਲ ਜੁੜੇਗਾ।
ਪ੍ਰਧਾਨ ਮੰਤਰੀ ਵੱਲੋਂ ਵਾਟਰ ਸਪਲਾਈ ਅਤੇ ਸੀਵਰੇਜ ਸਿਸਟਮ ਵਿੱਚ ਸੁਧਾਰ ਦੇ ਸਾਂਝੇ ਪ੍ਰੋਜੈਕਟ ਦਾ ਨੀਂਹ ਪੱਥਰ ਵੀ ਰੱਖਿਆ ਜਾਵੇਗਾ।
ਇਹ ਕੰਮ ਸੋਲਾਪੁਰ ਵਿੱਚ ਸਮਾਰਟ ਸਿਟੀ ਦੇ ਖੇਤਰ ਅਧਾਰਤ ਵਿਕਾਸ ਦੇ ਇੱਕ ਹਿੱਸੇ ਵਜੋਂ ਕੀਤਾ ਜਾਵੇਗਾ।
ਇਸ ਨਾਲ ਪੀਣ ਵਾਲੇ ਪਾਣੀ ਦੀ ਸਪਲਾਈ ਉਜੈਨੀ ਡੈਮ ਤੋਂ ਸੋਲਾਪੁਰ ਸ਼ਹਿਰ ਤੱਕ ਪਹੁੰਚਾਈ ਜਾਵੇਗੀ ਅਤੇ ਅਮਰੁਤ ਮਿਸ਼ਨ ਅਧੀਨ ਜ਼ਮੀਨਦੋਜ਼ ਸੀਵਰੇਜ ਸਿਸਟਮ ਪਾਇਆ ਜਾਵੇਗਾ।
ਇਸ ਪ੍ਰੋਜੈਕਟ ਦੀ ਪ੍ਰਵਾਨਤ ਲਾਗਤ ਸਮਾਰਟ ਸਿਟੀ ਮਿਸ਼ਨ ਅਧੀਨ 244 ਕਰੋੜ ਰੁਪਏ ਰੱਖੀ ਗਈ ਹੈ।
ਇਸ ਪ੍ਰੋਜੈਕਟ ਨਾਲ ਸੇਵਾ ਡਲਿਵਰੀ ਵਿੱਚ ਸੁਧਾਰ ਹੋਣ ਦੀ ਆਸ ਹੈ ਅਤੇ ਜਨਤਕ ਸਿਹਤ ਵਿੱਚ ਟੈਕਨੋਲੋਜੀ ਪੱਖੋਂ ਸੁਧਾਰ ਹੋਵੇਗਾ।
ਉਹ ਸ਼ਹਿਰ ਵਿੱਚ ਇੱਕ ਜਨਤਕ ਇਕੱਠ ਨੂੰ ਵੀ ਸੰਬੋਧਨ ਕਰਨਗੇ।
ਇਸ ਸ਼ਹਿਰ ਵਿੱਚ ਪ੍ਰਧਾਨ ਮੰਤਰੀ ਦਾ ਇਹ ਦੂਜਾ ਦੌਰਾ ਹੋਵੇਗਾ।
ਇਸ ਤੋਂ ਪਹਿਲਾਂ 16 ਅਗਸਤ, 2014 ਨੂੰ ਸ਼ਹਿਰ ਦੇ ਆਪਣੇ ਦੌਰੇ ਦੌਰਾਨ ਉਨ੍ਹਾਂ ਨੇ ਸੋਲਾਪੁਰ-ਮਹਾਰਾਸ਼ਟਰ /ਕਰਨਾਟਕ ਸਰਹੱਦ ਦੇ ਸੈਕਸ਼ਨ ਐੱਨਐੱਚ-9 ਦਾ ਨੀਂਹ ਪੱਥਰ ਰੱਖਿਆ ਸੀ ਅਤੇ 765 ਕੇਵੀ ਸੋਲਾਪੁਰ-ਰਾਏਚੁਰ ਪਾਵਰ ਟ੍ਰਾਂਸਮਿਸ਼ਨ ਲਾਈਨ ਰਾਸ਼ਟਰ ਨੂੰ ਸਮਰਪਿਤ ਕੀਤੀ ਸੀ।
ਏਕੇਟੀ /ਪੀਏ /ਐੱਸਬੀਪੀ
