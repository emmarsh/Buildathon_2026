ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਭਾਰਤ ਅਤੇ ਮੌਰੀਸ਼ਸ ਦਰਮਿਆਨ ਉਪਭੋਗਤਾ ਸੁਰੱਖਿਆ ਅਤੇ ਕਾਨੂੰਨੀ ਮਾਪ ਵਿਗਿਆਨ (Legal Metrology) ਬਾਰੇ ਵਿਗਿਆਨ ਸਹਿਮਤੀ ਪੱਤਰ (ਐੱਮਓਯੂ) ਨੂੰ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ।
ਲਾਭ:
ਪ੍ਰਸਤਾਵਿਤ ਐੱਮਓਯੂ ਦੋਹਾਂ ਦੇਸ਼ਾਂ ਦੇ ਦਵੱਲੇ ਸਬੰਧਾਂ ਲਈ ਲਾਭਦਾਇਕ ਹੈ।
ਇਸ ਨਾਲ ਉਪਭੋਗਤਾ ਸੁਰੱਖਿਆ ਦੇ ਖੇਤਰ ਵਿੱਚ ਸਹਿਯੋਗ ਵਧਾਉਣ ਵਿੱਚ ਮਦਦ ਮਿਲੇਗੀ ਅਤੇ ਸੂਚਨਾ ਦੇ ਆਦਾਨ-ਪ੍ਰਦਾਨ ਅਤੇ ਦੋਵਾਂ ਦੇਸ਼ਾਂ ਵਿੱਚ ਹੋਏ ਵਿਕਾਸ ਦਾ ਪਰਸਪਰ ਲਾਭ ਮਿਲੇਗਾ।
ਇਸ ਸਹਿਮਤੀ ਪੱਤਰ ਨਾਲ ਉਪਭੋਗਤਾ ਅਤੇ ਕਾਨੂੰਨੀ ਮਾਪ ਦੇ ਖੇਤਰ ਵਿੱਚ ਸਮਾਵੇਸ਼ੀ, ਟਿਕਾਊ ਅਤੇ ਲਚਕਦਾਰ ਵਿਕਾਸ ਨੂੰ ਪ੍ਰੋਤਸਾਹਨ ਮਿਲੇਗਾ ਜਿਸ ਨਾਲ ਗੁੰਮਰਾਹਕੁੰਨ ਵਿਗਿਆਪਨ, ਟੈਲੀਮਾਰਕੀਟਿੰਗ, ਬਹੁ-ਪੱਧਰੀ ਮਾਰਕੀਟਿੰਗ ਅਤੇ ਈ-ਕਾਮਰਸ ਜਿਹੀਆਂ ਨਵੀਂਆਂ ਚੁਣੌਤੀਆਂ ਦਾ ਸਾਹਮਣਾ ਕੀਤਾ ਜਾ ਸਕੇਗਾ।
ਸਹਿਮਤੀ ਪੱਤਰ ਰਾਸ਼ਟਰੀ ਅਤੇ ਅੰਤਰ-ਰਾਸ਼ਟਰੀ ਮਿਆਰਾਂ ਦੀ ਖ਼ੋਜ ਨੂੰ ਸੁਨਿਸ਼ਚਿਤ ਕਰੇਗਾ, ਜਿਸ ਨਾਲ ਨਵੀਂਆਂ ਚੁਣੌਤੀਆਂ ਨਾਲ ਨਿਪਟਣ ਵਿੱਚ ਮੁਹਾਰਤ ਦੇ ਨਵੇਂ ਖੇਤਰ ਵਿਕਸਤ ਹੋਣਗੇ।
ਐੱਮਓਯੂ ਨਾਲ ਸਮੇਂ-ਸਮੇਂ 'ਤੇ ਸੂਚਨਾ ਦੇ ਆਦਾਨ-ਪ੍ਰਦਾਨ ਅਤੇ ਪਰੀਖਣ ਪ੍ਰੋਗਰਾਮ ਨਾਲ ਸੁਸ਼ਾਸਨ ਅਤੇ ਉਪਭੋਗਤਾ ਦੇ ਹਿਤ ਵਿੱਚ ਲੜਨ ਦੀ ਲਾਭਦਾਇਕ ਮੁਹਾਰਤ ਸੁਨਿਸ਼ਚਿਤ ਹੋਵੇਗੀ।
*******
ਏਕੇਟੀ
