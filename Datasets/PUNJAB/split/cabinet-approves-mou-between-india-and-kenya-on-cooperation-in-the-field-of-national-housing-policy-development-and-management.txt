ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਹੋਈ ਕੇਂਦਰੀ ਮੰਤਰੀ ਮੰਡਲ ਦੀ ਮੀਟਿੰਗ ਵਿੱਚ ਰਾਸ਼ਟਰੀ ਆਵਾਸ ਨੀਤੀ ਵਿਕਾਸ ਅਤੇ ਪ੍ਰਬੰਧ (National Housing Policy Development and Management (NHPDM)) ਦੇ ਖੇਤਰ ਵਿੱਚ ਭਾਰਤ ਅਤੇ ਕੀਨੀਆ ਵਿਚਕਾਰ ਸਹਿਯੋਗ ਲਈ ਸਮਝੌਤਾ ਸਹੀਬੱਧ ਕਰਨ ਦੀ ਕਾਰਜ ਉਪਰੰਤ ਪ੍ਰਵਾਨਗੀ ਦਿੱਤੀ ਗਈ ਹੈ।
ਭਾਰਤ ਦੇ ਪ੍ਰਧਾਨ ਮੰਤਰੀ ਦੇ ਦੌਰੇ ਦੌਰਾਨ ਇਹ ਸਮਝੌਤਾ 11 ਜੁਲਾਈ, 2016 ਨੂੰ ਸਹੀਬੱਧ ਕੀਤਾ ਗਿਆ ਸੀ।
ਸਮਝੌਤੇ ਤਹਿਤ ਦੋਨੋਂ ਪੱਖ ਆਵਾਸ ਅਤੇ ਮਾਨਵੀ ਬਸਤੀਆਂ ਸਬੰਧੀ ਸਾਰੇ ਮੁੱਦਿਆਂ ‘ਤੇ ਸਹਿਯੋਗ ਕਰਨਗੇ ਜਿਸ ਵਿੱਚ ਕਰਮਚਾਰੀਆਂ ਦੀ ਸਿਖਲਾਈ, ਆਪਸੀ ਦੌਰੇ, ਮੇਲੇ/ਪ੍ਰਦਰਸ਼ਨੀਆਂ, ਕਾਨਫਰੰਸਾਂ ਅਤੇ ਕਾਰਜਸ਼ਾਲਾਵਾਂ ਸ਼ਾਮਲ ਹਨ।
ਦੋਨੋਂ ਦੇਸ਼ਾਂ ਦੇ ਵਿਚਕਾਰ ਸਹਿਯੋਗ ਨਾਲ ਦੋਨਾਂ ਦੇ ਅਨੁਭਵ ਅਤੇ ਲਾਗੂ ਕਰਨ ਦੀ ਪ੍ਰਕਿਰਿਆ ਨੂੰ ਅਧਾਰ ਬਣਾਕੇ ਝੁੱਗੀਆਂ ਝੌਂਪੜੀਆਂ ਦੇ ਮਿਆਰ ਵਿੱਚ ਸੁਧਾਰ ਅਤੇ ਰੋਕਥਾਮ ਦੀਆਂ ਪਹਿਲਾਂ ‘ਤੇ ਧਿਆਨ ਦਿੱਤਾ ਜਾਏਗਾ।
ਉਹ ਵਿਕਾਸ ਅਤੇ ਆਵਾਸ ਅਤੇ ਰੀਅਲ ਅਸਟੇਟ ਦੇ ਅੰਕੜਿਆਂ ‘ਤੇ ਅਧਾਰਤ ਸੂਚਨਾ ਸਾਂਝੀ ਕਰਨ ਵਿੱਚ ਸਹਿਯੋਗ ਕਰਨਗੇ ਜਿਸ ਵਿੱਚ ਬਜ਼ਾਰ ਝੁਕਾਅ, ਵਧੀਆ ਕਾਰਜ ਅਤੇ ਨਿਵੇਸ਼ ਦੇ ਮੌਕੇ ਵੀ ਸ਼ਾਮਲ ਹਨ।
ਇਸ ਨਾਲ ਸਥਾਨਕ ਪੱਧਰ ‘ਤੇ ਉਪਲੱਬਧ ਇਮਾਰਤ ਸਮੱਗਰੀ ਤੋਂ ਸਸਤੇ ਆਵਾਸ ਦੀ ਸਹੂਲਤ ਲਈ ਤਕਨੀਕੀ ਸਹਿਯੋਗ ਨੂੰ ਉਤਸ਼ਾਹਤ ਕੀਤਾ ਜਾਏਗਾ।
ਇਸ ਨਾਲ ਸਰਕਾਰੀ/ਜਨਤਕ ਕਰਮਚਾਰੀਆਂ ਨੂੰ ਆਵਾਸ ਸਹੂਲਤ ਦੇ ਵਿਕਾਸ ਲਈ ਵੀ ਤਕਨੀਕ ਨੂੰ ਉਤਸ਼ਾਹਤ ਕੀਤਾ ਜਾਏਗਾ।
ਇਹ ਸਰਕਾਰੀ ਕਰਮਚਾਰੀਆਂ ਲਈ ਆਵਾਸ ਯੋਜਨਾ ਦੀ ਦਿਸ਼ਾ ਵਿੱਚ ਇੱਕ ਡਲਿਵਰੀ ਮਾਡਲ ਦੇ ਤਰੀਕੇ ਨਾਲ ਫਾਇਦੇਮੰਦ ਹੋਏਗਾ ਜਿਸ ਨਾਲ ਇਸ ਯੋਜਨਾ ਵਿੱਚ ਨਿੱਜੀ ਖੇਤਰ ਦੇ ਮਾਹਰਾਂ ਦੇ ਆਉਣ ਲਈ ਇਸ ਦੀ ਵੰਡ ਵਿੱਚ ਹਿੱਸਾ ਲੈਣ ਲਈ ਅਨੁਕੂਲ ਮਾਹੌਲ ਪੈਦਾ ਹੋਏਗਾ।
ਏਕੇਟੀ/ਵੀਬੀਏ/ਏਕੇ
