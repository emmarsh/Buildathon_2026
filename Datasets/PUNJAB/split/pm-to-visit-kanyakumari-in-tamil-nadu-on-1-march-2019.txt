ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ 1 ਮਾਰਚ, 2019 ਨੂੰ ਤਮਿਲਨਾਡੂ ਦੇ ਕੰਨਿਆਕੁਮਾਰੀ ਦਾ ਦੌਰਾ ਕਰਨਗੇ।
ਇਸ ਦੌਰਾਨ ਉਹ ਕੰਨਿਆਕੁਮਾਰੀ ਅਤੇ ਤਮਿਲਨਾਡੂ ਲਈ ਕਈ ਵਿਕਾਸ ਪ੍ਰੋਜੈਕਟਾਂ ਦਾ ਉਦਘਾਟਨ ਕਰਨਗੇ।
ਇਹ ਪ੍ਰੋਜੈਕਟ ਸਮੁੱਚੇ ਤਮਿਲਨਾਡੂ ਵਿੱਚ ਰੇਲ ਅਤੇ ਸੜਕ ਕਨੈਕਟੀਵਿਟੀ ਦਾ ਵਿਸਤਾਰ ਕਰਨ ਵਿੱਚ ਅਹਿਮ ਭੂਮਿਕਾ ਨਿਭਾਉਣਗੇ।
ਰੇਲਵੇ
ਪ੍ਰਧਾਨ ਮੰਤਰੀ ਕੰਨਿਆਕੁਮਾਰੀ ਵਿਖੇ ਕਈ ਰੇਲਵੇ ਪ੍ਰੋਜੈਕਟਾਂ ਦੀ ਸ਼ੁਰੂਆਤ ਕਰਨਗੇ ਜਿਨ੍ਹਾਂ ਵਿੱਚ ਸ਼ਾਮਲ ਹਨ :
* ਮਦੁਰੈ ਅਤੇ ਚੇਨਈ ਦਰਮਿਆਨ ਤੇਜਸ ਐਕਸਪ੍ਰੈੱਸ ਨੂੰ ਝੰਡੀ ਦਿਖਾ ਕੇ ਰਵਾਨਾ ਕਰਨਾ ।
ਤੇਜਸ ਐਕਸਪ੍ਰੈੱਸ ਮਦੁਰੈ ਅਤੇ ਚੇਨਈ ਦਰਮਿਆਨ ਸਿੱਧਾ ਅਤੇ ਤੇਜ਼ ਸੰਪਰਕ ਮੁਹੱਈਆ ਕਰਾਵੇਗੀ।
ਆਧੁਨਿਕ ਸੁਵਿਧਾਵਾਂ ਨਾਲ ਲੈਸ ਤੇਜਸ ਐਕਸਪ੍ਰੈੱਸ ਇਸ ਖੇਤਰ ਵਿੱਚ ਬਹੁਤ ਸਾਰੇ ਦਿਨ ਦੇ ਸਮੇਂ ਦੇ ਯਾਤਰੀਆਂ ਨੂੰ ਲਾਭ ਪਹੁੰਚਾਏਗੀ।
ਇਹ ਦੂਜੀ ਤੇਜਸ ਐਕਸਪ੍ਰੈੱਸ ਸੇਵਾ ਹੋਏਗੀ, ਪਹਿਲੀ ਮੁੰਬਈ ਅਤੇ ਕਰਮਾਲੀ ਵਿਚਕਾਰ ਸ਼ੁਰੂ ਕੀਤੀ ਗਈ ਸੀ।
* ਰਾਮੇਸ਼ਵਰਮ ਅਤੇ ਧਨੁਸ਼ਕੋਡੀ ਦਰਮਿਆਨ ਰੇਲਵੇ ਸੰਪਰਕ ਦੀ ਮੁੜ ਬਹਾਲੀ ਲਈ ਨੀਂਹ ਪੱਥਰ ਰੱਖਣਾ।
ਤਮਿਲਨਾਡੂ ਵਿੱਚ ਰਾਮੇਸ਼ਵਰਮ ਅਤੇ ਧਨੁਸ਼ਕੋਡੀ, ਮੁੱਖ ਤੀਰਥ ਅਤੇ ਸੈਰ ਸਪਾਟਾ ਖੇਤਰ ਹਨ।
ਧਨੁਸ਼ਕੋਡੀ ਰੇਲਵੇ ਸਟੇਸ਼ਨ 1964 ਦੇ ਰਾਮੇਸ਼ਵਰਮ ਚੱਕਰਵਾਤ ਨਾਲ ਤਬਾਹ ਹੋ ਗਿਆ ਸੀ ਅਤੇ ਇਹ ਉਦੋਂ ਤੋਂ ਹੀ ਬੰਦ ਪਿਆ ਸੀ।
ਖੇਤਰ ਵਿੱਚ ਰੇਲਵੇ ਸੰਪਰਕ ਦੀ ਮੁੜ ਬਹਾਲੀ ਨਾਲ ਸੈਰ-ਸਪਾਟਾ ਖੇਤਰ ਨੂੰ ਵੱਡਾ ਹੁਲਾਰਾ ਮਿਲੇਗਾ ਅਤੇ ਇਲਾਕੇ ਵਿੱਚ ਆਉਣ ਵਾਲੇ ਯਾਤਰੀਆਂ ਨੂੰ ਫਾਇਦਾ ਹੋਏਗਾ।
* ਪਾਮਬਨ ਪੁਲ਼ (ਪਾਮਬਨ ਦੇ ਪਾਰ ਪੁਲ਼) ਦੀ ਮੁੜ ਬਹਾਲੀ ਲਈ ਨੀਂਹ ਪੱਥਰ ਰੱਖਣਾ।
ਪਾਮਬਨ ਪੁਲ਼, ਮੁੱਖ ਖੇਤਰ ਅਤੇ ਰਾਮੇਸ਼ਵਰਮ ਟਾਪੂ ਦਰਮਿਆਨ ਰੇਲ ਸੰਪਰਕ ਮੁਹੱਈਆ ਕਰਵਾਉਂਦਾ ਹੈ।
ਮੌਜੂਦਾ ਪੁਲ਼ 104 ਸਾਲ ਪੁਰਾਣਾ ਹੈ।
ਨਵਾਂ ਪੁਲ਼ ਪੁਰਾਣੇ ਨੂੰ ਬਦਲ ਦੇਵੇਗਾ ਅਤੇ ਇਸਨੂੰ ਮੌਜੂਦਾ ਰੇਲ ਪੁਲ਼ ਦੇ ਨਾਲ-ਨਾਲ ਬਣਾਇਆ ਜਾਵੇਗਾ।
ਪੁਲ਼ ਨਾਲ ਰਾਮੇਸ਼ਵਰਮ ਖੇਤਰ ਦੀ ਸੈਰ-ਸਪਾਟਾ ਸਮਰੱਥਾ ਵਿੱਚ ਵਾਧਾ ਹੋਵੇਗਾ।
ਸੜਕ ਟਰਾਂਸਪੋਰਟ
ਪ੍ਰਧਾਨ ਮੰਤਰੀ ਕੰਨਿਆਕੁਮਾਰੀ ਵਿਖੇ ਤਖਤੀ ਤੋਂ ਪਰਦਾ ਹਟਾ ਕੇ ਕਈ ਸੜਕ ਟਰਾਂਸਪੋਰਟ ਪ੍ਰੋਜੈਕਟਾਂ ਦੀ ਸ਼ੁਰੂਆਤ ਕਰਨਗੇ।
ਐੱਨਐੱਚ-87 ਦੇ ਮਦੁਰੈ-ਰਾਮੇਸ਼ਵਰਮ ਸੈਕਸ਼ਨ ਦੀ 2/4 ਲੇਨਿੰਗ ਨੂੰ ਰਾਸ਼ਟਰ ਨੂੰ ਸਮਰਪਿਤ ਕਰਨਗੇ।
ਇਸ ਐੱਨਐੱਚ 47 ਦੇ ਸੈਕਸ਼ਨ ਵਿੱਚ ਤਮਿਲਨਾਡੂ ਦੇ ਤਿੰਨ ਜ਼ਿਲ੍ਹੇ ਮਦੁਰੈ, ਸਿਵਨਗੰਗਾ ਅਤੇ ਰਾਮਾਨਾਥਪੁਰਮ ਕਵਰ ਹੁੰਦੇ ਹਨ ।
ਕੰਨਿਆਕੁਮਾਰੀ ਜ਼ਿਲ੍ਹੇ ਵਿੱਚ ਮਾਰਥੰਡਮ ਜੰਕਸ਼ਨ ਅਤੇ ਪਾਰਵਤੀਪੁਰਮ ਜੰਕਸ਼ਨ ’ਤੇ ਫਲਾਈਓਵਰਜ਼।
ਐੱਨਐੱਚ-44 ਦੇ ਪਾਨਾਗੁਡੀ ਤੋਂ ਕੰਨਿਆਕੁਮਾਰੀ ਸੈਕਸ਼ਨ ਦੀ ਫੋਰ ਲੇਨਿੰਗ ।
ਐੱਨਐੱਚ-785 ਦੇ ਮਦੁਰੈ-ਚੇਟੀਕੁਲਮ ਦੀ ਫੋਰ ਲੇਨਿੰਗ ਦਾ ਨੀਂਹ ਪੱਥਰ ਰੱਖਣਾ।
ਐੱਨਐੱਚ-785 ਦੇ ਚੇਟੀਕੁਲਮ-ਨਾਥਮ ਸੈਕਸ਼ਨ ਦੀ ਫੋਰ ਲੇਨਿੰਗ ।
ਕੰਨਿਆਕੁਮਾਰੀ ਵਿੱਚ ਰੋਡ ਸੇਫ਼ਟੀ ਪਾਰਕ ਅਤੇ ਟਰਾਂਸਪੋਰਟ ਮਿਊਜ਼ੀਅਮ ਦਾ ਉਦਘਾਟਨ ।
ਇਨ੍ਹਾਂ ਸੜਕ ਬੁਨਿਆਦੀ ਢਾਂਚੇ ਦੇ ਪ੍ਰੋਜੈਕਟਾਂ ਨਾਲ ਤਮਿਲਨਾਡੂ ਦੇ ਕਈ ਹਿੱਸਿਆਂ ਵਿੱਚ ਸੜਕ ਸੰਪਰਕ ਮਜ਼ਬੂਤ ਹੋਏਗਾ।
ਇਹ ਯਾਤਰੀਆਂ ਲਈ ਸੁਰੱਖਿਅਤ ਅਤੇ ਤੇਜ਼ ਸਫਰ ਨੂੰ ਯਕੀਨੀ ਬਣਾਏਗਾ।
ਪ੍ਰਧਾਨ ਮੰਤਰੀ ਕੰਨਿਆਕੁਮਾਰੀ ਵਿਖੇ ਇਕੱਠ ਨੂੰ ਵੀ ਸੰਬੋਧਨ ਕਰਨਗੇ ।
****
ਏਕੇਟੀ/ਏਕੇ
