ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀਨ ਦਿਆਲ ਅੰਤਯੋਦਯ ਯੋਜਨਾ – ਰਾਸ਼ਟਰੀ ਗ੍ਰਾਮੀਣ ਰੋਜ਼ਗਾਰ ਮਿਸ਼ਨ (ਡੀਏਵਾਈ-ਐੱਨਆਰਐੱਲਐੱਮ) ਤਹਿਤ ਸਵੈ ਸਹਾਇਤਾ ਗਰੁੱਪਾਂ ਦੇ ਮੈਂਬਰਾਂ ਅਤੇ ਡੀਡੀਯੂ – ਜੀਕੇਵਾਈ ਅਤੇ ਆਰਐੱਸਈਟੀਆਈਜ਼ ਦੇ ਲਾਭਾਰਥੀਆਂ ਨਾਲ 12 ਜੁਲਾਈ ਨੂੰ ਸਵੇਰੇ 9.30 ਵਜੇ ਵੀਡੀਓ ਕਾਨਫਰੰਸ ਰਾਹੀਂ ‘ਡਾਇਰੈਕਟ ਸੰਵਾਦ’ ਕਰਨਗੇ।
ਇਸ ਸੰਵਾਦ ਨਾਲ ਪ੍ਰਧਾਨ ਮੰਤਰੀ ਨੂੰ ਸਿੱਧੇ ਤੌਰ ਤੇ ਐਸਐਚਜੀ ਮੈਂਬਰਾਂ ਨਾਲ ਡੀਏਵਾਈ-ਐੱਨਆਰਐੱਲਐੱਮ ਤਹਿਤ ਚੱਲ ਰਹੀਆਂ ਵੱਖ-ਵੱਖ ਸਰਗਰਮੀਆਂ ਬਾਰੇ ਜਾਣਨ ਅਤੇ ਇਨ੍ਹਾਂ ਦਾ ਉਨ੍ਹਾਂ ਦੇ ਰੋਜ਼ਾਨਾ ਜੀਵਨ ਉੱਤੇ ਪੈ ਰਹੇ ਪ੍ਰਭਾਵ ਬਾਰੇ ਗੱਲ ਕਰਨ ਦਾ ਮੌਕਾ ਮਿਲੇਗਾ।
ਦੂਰਦਰਸ਼ਨ ਵੱਲੋਂ ਇਸ ਦਾ ਸਿੱਧਾ ਪ੍ਰਸਾਰਣ ਕੀਤਾ ਜਾਵੇਗਾ ਅਤੇ ਨਿਕ (NIC ) ਆਪਣੇ ਨੈੱਟਵਰਕ ਰਾਹੀਂ ਇਸ ਨੂੰ ਵੈੱਬਕਾਸਟ ਕਰੇਗਾ।
ਚੋਣਵੇਂ ਲਾਭਾਰਥੀਆਂ ਵਿੱਚ ਬਿਹਾਰ ਤੋਂ ਸ਼ਰਾਬ ਵਿਰੋਧੀ ਅੰਦੋਲਨ ਵਿੱਚ ਕੰਮ ਕਰ ਰਹੇ ਸਵੈ-ਸਹਾਇਤਾ ਗਰੁੱਪ, ਮੱਕੀ ਕੀਮਤ ਲੜੀ (maize value chain) ਅਤੇ ਮਾਰਕੀਟਿੰਗ, ਛੱਤੀਸਗੜ੍ਹ ਤੋਂ ਬਰਿੱਕ ਮੇਕਿੰਗ ਯੂਨਿਟ, ਝਾਰਖੰਡ ਤੋਂ ਵਪਾਰਕ ਸੰਵਾਦਦਾਤਾ ਸਖੀ ਅਤੇ ਇਮਲੀ ਕੀਮਤ ਲੜੀ ਤੇ ਮਾਰਕੀਟਿੰਗ ਅਤੇ ਇੱਕ ਲਾਭਾਰਥੀ, ਮੱਧ ਪ੍ਰਦੇਸ਼ ਤੋਂ ਸੈਨਿਟਰੀ ਨੈਪਕਿਨਜ਼ ਬਣਾਉਣ ਅਤੇ ਉਸ ਦੀ ਮਾਰਕੀਟਿੰਗ ਕਰਨ ਵਾਲਾ ਅਤੇ ਡੀਡੀਯੂ-ਜੀਕੇਵਾਈ ਸ਼ਾਮਲ ਹਨ।
ਰਾਜਸਥਾਨ ਤੋਂ ਸੂਰਜੀ ਪੈਨਲ ਅਤੇ ਲੈਂਪਾਂ ਦਾ ਨਿਰਮਾਣ ਅਤੇ ਮੰਡੀਕਰਨ ਕਰਨ ਵਾਲਾ, ਮਹਾਰਾਸ਼ਟਰ ਤੋਂ ਪਸ਼ੂ ਸਖੀ (ਐਨੀਮਲ ਪੈਰਾ ਵੈਟ) ਅਤੇ ਡੀਡੀਯੂ-ਜੀਕੇਵਾਈ ਲਾਭਾਰਥੀ ਸਿੱਧੇ ਸੰਵਾਦ ਵਿੱਚ ਹਿੱਸਾ ਲੈਣਗੇ।
ਇਸ ਦੇ ਇਲਾਵਾ ਤਾਮਿਲਨਾਡੂ ਤੋਂ ਦਿੱਵਿਯਾਂਗ ਵਿਅਕਤੀਆਂ ਦੀ ਭਲਾਈ ਵਿੱਚ ਸ਼ਾਮਲ ਲੋਕ, ਤੇਲੰਗਾਨਾ ਤੋਂ ਐਸਐਚਜੀਜ਼ ਬਣਾਉਣ ਵਾਲਾ ਐਕਸਟ੍ਰਨਲ ਕਮਿਊਨਿਟੀ ਰਿਸੋਰਸ ਪਰਸਨ, ਜੰਮੂ-ਕਸ਼ਮੀਰ ਤੋਂ ਡੇਅਰੀ ਫਾਰਮ ਅਤੇ ਗੁਜਰਾਤ ਤੋਂ ਨਿੰਮ ਦੇ ਬੀਜਾਂ ਨੂੰ ਇਕੱਠਾ ਕਰਕੇ ਉਨ੍ਹਾਂ ਦੀ ਮਾਰਕੀਟਿੰਗ ਕਰਨ ਵਾਲਾ ਗਰੁੱਪ ਇਸ ਸੰਵਾਦ ਦਾ ਹਿੱਸਾ ਹੋਣਗੇ।
ਦੀਨ ਦਿਆਲ ਅੰਤਯੋਦਯ ਯੋਜਨਾ – ਰਾਸ਼ਟਰੀ ਗ੍ਰਾਮੀਣ ਰੋਜ਼ਗਾਰ ਮਿਸ਼ਨ, ਔਰਤਾਂ ਦੇ ਸਸ਼ਕਤੀਕਰਨ ਲਈ ਸਭ ਤੋਂ ਵੱਡੇ ਸੰਸਥਾਗਤ ਮੰਚ ਵਜੋਂ ਉੱਭਰ ਕੇ ਆਇਆ ਹੈ।
ਮਿਸ਼ਨ ਨੇ ਹੁਣ 29 ਰਾਜਾਂ ਅਤੇ ਪੰਜ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਵਿੱਚ 600 ਜ਼ਿਲ੍ਹਿਆਂ ਦੇ 4884 ਬਲਾਕਾਂ ਵਿੱਚ ਇਸ ਯੋਜਨਾ ਨੂੰ ਲਾਗੂ ਕਰਨ ਦਾ ਉਪਰਾਲਾ ਕੀਤਾ ਹੈ।
ਮਈ, 2018 ਤੱਕ 45 ਲੱਖ ਸਵੈ-ਸਹਾਇਤਾ ਗਰੁੱਪਾਂ (ਐੱਸਐੱਚਜੀਜ਼) ਵਿੱਚ 5 ਕਰੋੜ ਤੋਂ ਵੱਧ ਔਰਤਾਂ ਨੂੰ ਸ਼ਾਮਲ ਕੀਤਾ ਗਿਆ ਹੈ।
ਇਸ ਦੇ ਅਤਿਰਿਕਤ 2.48 ਲੱਖ ਗ੍ਰਾਮੀਣ ਸੰਗਠਨ ਅਤੇ 20,000 ਕਲੱਸਟਰ ਲੈਵਲ ਫੈਡਰੇਸ਼ਨਾਂ ਨੂੰ ਵੀ ਉਤਸ਼ਾਹਿਤ ਕੀਤਾ ਗਿਆ ਹੈ।
*****
ਏਕੇਟੀ/ਐੱਸਐੱਚ/ਐੱਸਕੇ
