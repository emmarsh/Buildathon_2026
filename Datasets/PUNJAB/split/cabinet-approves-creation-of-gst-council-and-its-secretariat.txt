ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਕੈਬਿਨੇਟ ਨੇ ਨਿਮਨਲਿਖਤ ਵੇਰਵਿਆਂ ਅਨੁਸਾਰ ਜੀ.ਐੱਸ.ਟੀ.
ਕੌਂਸਿਲ ਤੇ ਇਸ ਦਾ ਸਕੱਤਰੇਤ ਬਣਾਉਣ ਨੂੰ ਮਨਜ਼ੂਰੀ ਦੇ ਦਿੱਤੀ ਹੈ:
(ੳ) ਸੋਧੇ ਸੰਵਿਧਾਨ ਦੀ ਧਾਰਾ 279 ਏ ਅਨੁਸਾਰ ਜੀ.ਐੱਸ.ਟੀ.
ਕੌਂਸਿਲ ਦੀ ਸਥਾਪਨਾ;
(ਅ) ਜੀ.ਐੱਸ.ਟੀ.
ਕੌਂਸਿਲ ਸਕੱਤਰੇਤ ਦੀ ਸਥਾਪਨਾ, ਇਸ ਦਾ ਦਫ਼ਤਰ ਨਵੀਂ ਦਿੱਲੀ ‘ਚ ਹੋਵੇਗਾ;
(ੲ) ਸਕੱਤਰ (ਮਾਲ) ਦੀ ਜੀ.ਐੱਸ.ਟੀ.
ਕੌਂਸਿਲ ਦੇ ਅਹੁਦੇ ਦੇ ਨਾਤੇ ਸਕੱਤਰ ਵਜੋਂ ਨਿਯੁਕਤੀ;
(ਸ) ਜੀ.ਐੱਸ.ਟੀ.
ਦੀਆਂ ਸਾਰੀਆਂ ਕਾਰਵਾਈਆਂ ਲਈ ਸੈਂਟਰਲ ਬੋਰਡ ਆਵ੍ ਐਕਸਾਈਜ਼ ਐਂਡ ਕਸਟਮਜ਼ (ਸੀ.ਬੀ.ਈ.ਸੀ.)
ਦੇ ਚੇਅਰਪਰਸਨ ਦੀ ਸਥਾਈ ਨਿਮੰਤ੍ਰਿਤ ਮੈਂਬਰ (ਨਾੱਨ-ਵੋਟਿੰਗ) ਵਜੋਂ ਸ਼ਮੂਲੀਅਤ;
(ਹ) ਜੀ.ਐੱਸ.ਟੀ.
ਕੌਂਸਿਲ ਸਕੱਤਰੇਤ ਵਿੱਚ ਜੀ.ਐੱਸ.ਟੀ.
ਕੌਂਸਿਲ ਦੇ ਵਧੀਕ ਸਕੱਤਰ ਦੀ ਇੱਕ ਅਸਾਮੀ (ਭਾਰਤ ਸਰਕਾਰ ਦੇ ਵਧੀਕ ਸਕੱਤਰ ਦੇ ਪੱਧਰ ‘ਤੇ), ਅਤੇ ਜੀ.ਐੱਸ.ਟੀ.
ਕੌਂਸਿਲ ਸਕੱਤਰ ਵਿੱਚ ਕਮਿਸ਼ਨਰ ਦੀਆਂ ਚਾਰ ਅਸਾਮੀਆਂ ਦੀ ਸਿਰਜਣਾ (ਭਾਰਤ ਸਰਕਾਰ ਦੇ ਸੰਯੁਕਤ ਸਕੱਤਰ ਦੇ ਪੱਧਰ ‘ਤੇ)।
ਕੈਬਿਨੇਟ ਨੇ ਜੀ.ਐੱਸ.ਟੀ.
ਕੌਂਸਿਲ ਸਕੱਤਰੇਤ ਦੇ ਆਵਰਤੀ (ਰੈਕਰਿੰਗ – ਵਾਰ-ਵਾਰ ਹੋਣ ਵਾਲੇ) ਅਤੇ ਅਣਾਵਰਤੀ (ਨਾੱਨ-ਰੈਕਰਿੰਗ – ਵਾਰ-ਵਾਰ ਨਾ ਹੋਣ ਵਾਲੇ) ਖ਼ਰਚਿਆਂ ਲਈ ਉਚਿਤ ਫ਼ੰਡ ਮੁਹੱਈਆ ਕਰਵਾਉਣ ਦਾ ਫ਼ੈਸਲਾ ਵੀ ਕੀਤਾ ਹੈ, ਇਨ੍ਹਾਂ ਲਈ ਸਾਰਾ ਖ਼ਰਚਾ ਕੇਂਦਰ ਸਰਕਾਰ ਵੱਲੋਂ ਝੱਲਿਆ ਜਾਵੇਗਾ।
ਜੀ.ਐੱਸ.ਟੀ.
ਕੌਂਸਿਲ ਸਕੱਤਰੇਤ ਵਿੱਚ ਕਰਮਚਾਰੀਆਂ ਦੀ ਨਿਯੁਕਤੀ ਕੇਂਦਰ ਤੇ ਸੂਬਾ ਸਰਕਾਰਾਂ ਦੋਵਾਂ ਤੋਂ ਹੀ ਡੈਪੂਟੇਸ਼ਨ ਦੇਅਧਾਰ ‘ਤੇ ਕੀਤੀ ਜਾਵੇਗੀ।
ਇੰਝ ਜੀ.ਐੱਸ.ਟੀ.
ਲਾਗੂ ਕਰਨ ਦੀ ਦਿਸ਼ਾ ਵਿੱਚ ਨਿਸ਼ਚਤ ਸਮੇਂ ਤੋਂ ਪਹਿਲਾਂ ਹੀ ਕਦਮ ਚੁੱਕੇ ਜਾ ਰਹੇ ਹਨ।
ਵਿੱਤ ਮੰਤਰੀ ਨੇ 22 ਤੇ 23 ਸਤੰਬਰ ਨੂੰ ਜੀ.ਐੱਸ.ਟੀ.
ਕੌਂਸਿਲ ਦੀ ਪਹਿਲੀ ਮੀਟਿੰਗ ਨਵੀਂ ਦਿੱਲੀ ‘ਚ ਸੱਦਣ ਦਾ ਵੀ ਫ਼ੈਸਲਾ ਕੀਤਾ ਹੈ।
ਪਿਛੋਕੜ:
ਦੇਸ਼ ਵਿੱਚ ਮਾਲ ਤੇ ਸੇਵਾਵਾਂ ਟੈਕਸ ਲਾਗੂ ਕਰਨ ਲਈ ਸੰਵਿਧਾਨ (ਇੱਕ ਸੌ ਬਾਈਵੀਂ ਸੋਧ) ਬਿਲ, 2016 ਨੂੰ ਰਾਸ਼ਟਰਪਤੀ ਨੇ 8 ਸਤੰਬਰ, 2016 ਨੂੰ ਮਨਜ਼ੂਰੀ ਦੇ ਦਿੱਤੀ ਸੀ ਅਤੇ ਉਸ ਨੂੰ ਸੰਵਿਧਾਨ (ਇੱਕ ਸੌ ਬਾਈਵੀਂ ਸੋਧ) ਕਾਨੂੰਨ, 2016 ਵਜੋਂ ਨੋਟੀਫ਼ਾਈ ਵੀ ਕਰ ਦਿੱਤਾ ਗਿਆ ਹੈ।
ਸੋਧੇ ਸੰਵਿਧਾਨ ਦੀ ਧਾਰਾ 279ਏ (1) ਅਨੁਸਾਰ, ਰਾਸ਼ਟਰਪਤੀ ਨੂੰ ਧਾਰਾ 279ਏ ਦੀ ਸ਼ੁਰੂਆਤ ਹੋਣ ਦੇ 60 ਦਿਨਾਂ ਅੰਦਰ ਜੀ.ਐੱਸ.ਟੀ.
ਕੌਂਸਿਲ ਦਾ ਗਠਨ ਕਰਨਾ ਹੋਵੇਗਾ।
ਧਾਰਾ 279 ਨੂੰ 12 ਸਤੰਬਰ, 2016 ਤੋਂ ਲਾਗੂ ਕਰਨ ਲਈ ਨੋਟੀਫ਼ਿਕੇਸ਼ਨ 10 ਸਤੰਬਰ, 2016 ਨੂੰ ਜਾਰੀ ਕਰ ਦਿੱਤਾ ਗਿਆ ਸੀ।
ਸੋਧੇ ਸੰਵਿਧਾਨ ਦੀ ਧਾਰਾ 279 ਏ ਅਨੁਸਾਰ, ਜੀ.ਐੱਸ.ਟੀ.
ਕੌਂਸਿਲ ਕੇਂਦਰ ਤੇ ਸੂਬਿਆਂ ਦੀ ਇੱਕ ਸਾਂਝੀ ਫ਼ੋਰਮ ਹੋਵੇਗੀ, ਜਿਸ ਵਿੱਚ ਨਿਮਨਲਿਖਤ ਮੈਂਬਰ ਹੋਣਗੇ:-
ੳ) ਕੇਂਦਰੀ ਵਿੱਤ ਮੰਤਰੀ – ਚੇਅਰਪਰਸਨ
ਅ) ਕੇਂਦਰੀ ਰਾਜ ਮੰਤਰੀ, ਵਿੱਤ ਦੇ ਮਾਲ ਦੇ ਇੰਚਾਰਜ – ਮੈਂਬਰ
ੲ) ਮੰਤਰੀ ਇੰਚਾਰਜ ਵਿੱਤ ਜਾਂ ਟੈਕਸੇਸ਼ਨ ਜਾਂ
ਹਰੇਕ ਸੂਬਾ ਸਰਕਾਰ ਵੱਲੋਂ ਨਾਮਜ਼ਦ ਕੋਈ ਹੋਰ ਮੰਤਰੀ – ਮੈਂਬਰ
ਧਾਰਾ 279ਏ (4) ਅਨੁਸਾਰ, ਇਹ ਕੌਂਸਿਲ ਕੇਂਦਰ ਸਰਕਾਰ ਤੇ ਸੂਬਿਆਂ ਨੂੰ ਜੀ.ਐੱਸ.ਟੀ.
ਨਾਲ ਸਬੰਧਤ ਮੁੱਦਿਆਂ, ਜਿਵੇਂ ਕਿ ਮਾਲ ਤੇ ਸੇਵਾਵਾਂ ਨਾਲ ਸਬੰਧਤ ਉਨ੍ਹਾਂ ਅਹਿਮ ਮੁੱਦਿਆਂ ਬਾਰੇ ਸਿਫ਼ਾਰਸ਼ਾਂ ਕਰੇਗੀ, ਜਿਨ੍ਹਾਂ ਨੂੰ ਜੀ.ਐੱਸ.ਟੀ.
ਛੋਟ ਦਿੱਤੀ ਜਾ ਸਕਦੀ ਹੈ ਜਾਂ ਛੋਟ ਦੇਣੀ ਹੈ, ਜਾਂ ਉਹ ਮੁੱਦੇ ਸਪਲਾਈ ਦੇ ਸਥਾਨ ‘ਤੇ ਲਾਗੂ ਮਾੱਡਲ ਜੀ.ਐੱਸ.ਟੀ.
ਕਾਨੂੰਨਾਂ, ਸਿਧਾਂਤਾਂ, ਦਹਿਲੀਜ਼ ਸੀਮਾਵਾਂ, ਬੈਂਡਜ਼ ਨਾਲ ਘੱਟ ਤੋਂ ਘੱਟ ਦਰਾਂ ਸਮੇਤ ਜੀ.ਐੱਸ.ਟੀ.
ਦਰਾਂ, ਕੁਦਰਤੀ ਆਫ਼ਤਾਂ/ਤਬਾਹੀਆਂ ਦੌਰਾਨ ਵਧੀਕ ਵਸੀਲੇ ਪੈਦਾ ਕਰਨ ਲਈ ਵਿਸ਼ੇਸ਼ ਦਰਾਂ, ਖ਼ਾਸ ਸੂਬਿਆਂ ਲਈ ਵਿਸ਼ੇਸ਼ ਵਿਵਸਥਾਵਾਂ ਆਦਿ ਨਾਲ ਸਬੰਧਤ ਹੋ ਸਕਦੇ ਹਨ।
*****
AKT/VBA/AK
