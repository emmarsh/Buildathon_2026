ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ 2018-2021 ਦੀ ਚਾਰ ਸਾਲ ਦੀ ਅਵਧੀ ਦੌਰਾਨ ਅਫ਼ਰੀਕਾ ਵਿੱਚ 18 ਨਵੇਂ ਭਾਰਤੀ ਮਿਸ਼ਨਾਂ ਦੀ ਸਥਾਪਨਾ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।
ਅਫ਼ਰੀਕਾ ਵਿੱਚ ਬਰਕੀਨਾ ਫਾਸੋ, ਕੈਮਰੂਨ, ਕੇਪ ਵਰਡੇ, ਸ਼ਾਡ, ਕਾਂਗੋ ਗਣਤੰਤਰ, ਜਿਬੂਤੀ, ਇਕਵੇਟੋਰਿਅਲ ਗਿਨੀ, ਏਰੀਟੀਰੀਆ, ਗਿਨੀ, ਗਿਨੀ ਬਿਸਾਊ, ਲਾਇਬੇਰਿਆ, ਮਾਰੀਟਾਨਿਆ, ਰਵਾਂਡਾ, ਸਾਓ ਟੋਮ ਅਤੇ ਪ੍ਰਿੰਸਿਪੇ, ਸਿਅਰਾ ਲਿਓਨ, ਸੋਮਾਲਿਆ, ਸਵਾਜੀਲੈਂਡ ਅਤੇ ਟੋਗੋ ਵਿੱਚ 18 ਨਵੇਂ ਭਾਰਤੀ ਮਿਸ਼ਨ 2018 – 2021 ਦੌਰਾਨ ਖੋਲ੍ਹੇ ਜਾਣਗੇ ।
ਇਸ ਤਰ੍ਹਾਂ ਅਫ਼ਰੀਕਾ ਵਿੱਚ ਭਾਰਤੀ ਮਿਸ਼ਨਾਂ ਦੀ ਸੰਖਿਆ 29 ਤੋਂ ਵਧ ਕੇ 47 ਹੋ ਜਾਵੇਗੀ ।
ਇਸ ਫ਼ੈਸਲੇ ਨਾਲ ਅਫ਼ਰੀਕੀ ਮਹਾਂਦੀਪ ਵਿੱਚ ਭਾਰਤ ਦੀ ਕੂਟਨੀਤਕ ਪਹੁੰਚ ਵਧੇਗੀ ਅਤੇ ਅਫ਼ਰੀਕੀ ਦੇਸ਼ਾਂ ਵਿੱਚ ਭਾਰਤੀ ਪ੍ਰਵਾਸੀਆਂ ਨਾਲ ਸੰਪਰਕ ਕਰਨ ਵਿੱਚ ਅਸਾਨੀ ਹੋਵੇਗੀ।
ਨਵੇਂ ਮਿਸ਼ਨਾਂ ਨੂੰ ਸਥਾਪਤ ਕਰਨ ਦੇ ਕਦਮ ਨਾਲ ਅਫ਼ਰੀਕਾ ਨਾਲ ਸਹਿਯੋਗ ਅਤੇ ਸੰਪਰਕ ਦਾ ਉਦੇਸ਼ ਪੂਰਾ ਕਰਨ ਵਿੱਚ ਸਹਾਇਤਾ ਹੋਵੇਗੀ।
****
ਏਕੇਟੀ/ਵੀਬੀਏ/ਐੱਸਐੱਚ
