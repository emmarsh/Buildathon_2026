ਪ੍ਰਧਾਨ ਮਤੰਰੀ, ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਕੇਂਦਰੀ ਮੰਤਰੀ ਮੰਡਲ ਨੂੰ ਊਰਜਾ ਸਮਰੱਥਾ/ ਊਰਜਾ ਸੁਰੱਖਿਆ ਦੇ ਖੇਤਰ ਵਿੱਚ ਭਾਰਤ ਅਤੇ ਫਰਾਂਸ ਦਰਮਿਆਨ ਸਮਝੌਤਾ ਪੱਤਰ ਨਾਲ ਜਾਣੂ ਕਰਵਾਇਆ ਗਿਆ।
ਇਸ ਸਮਝੌਤੇ ‘ਤੇ 17 ਅਕਤੂਬਰ, 2018 ਨੂੰ ਹਸਤਾਖਰ ਕੀਤੇ ਗਏ ਸਨ।
ਪ੍ਰਮੁੱਖ ਪ੍ਰਭਾਵ:
ਸਹਿਮਤੀ ਪੱਤਰ ਇੱਕ ਸਾਇੰਸ ਅਤੇ ਟੈਕਨੋਲੋਜੀ ਸਮਝੌਤਾ ਹੈ, ਜਿਸ ਵਿੱਚ ਕੇਵਲ ਤਕਨੀਕੀ ਸਹਾਇਤਾ ਦੇ ਗਿਆਨ ਦਾ ਆਦਾਨ-ਪ੍ਰਦਾਨ ਅਤੇ ਸਹਿਯੋਗ ਸ਼ਾਮਲ ਹੈ।
ਇਹ ਸਹਿਮਤੀ ਪੱਤਰ ਊਰਜਾ ਸਮਰੱਥਾ ਵਧਾਉਣ ਅਤੇ ਮੰਗ ਪ੍ਰਬੰਧਨ ਨਾਲ ਸਬੰਧਤ ਨੀਤੀਆਂ, ਪ੍ਰੋਗਰਾਮਾਂ ਅਤੇ ਟੈਕਨੋਲੋਜੀ ‘ਤੇ ਸੂਚਨਾ ਦੇ ਆਦਾਨ-ਪ੍ਰਦਾਨ ਨੂੰ ਉਤਸ਼ਾਹਤ ਕਰੇਗਾ।
ਲਾਭ:
ਇਸ ਸਹਿਮਤੀ ਪੱਤਰ ਨਾਲ ਊਰਜਾ ਸਮਰੱਥਾ ਬਾਰੇ ਜਾਗਰੂਕਤਾ ਪੈਦਾ ਹੋਵੇਗੀ।
ਇਸ ਨਾਲ ਸੀਓ2 ਦੇ ਨਿਕਾਸਾਂ ਅਤੇ ਆਈਐੱਨਡੀਸੀ ਦੇ ਲਈ ਗਲੋਬਲ ਨਿਕਾਸ ਦੀ ਨਿਗਰਾਨੀ ਲਈ ਜੀਐੱਚਜੀ ਡਾਟਾ ਦੇ ਭੰਡਾਰ, ਉਪਯੋਗ ਅਤੇ ਵਿਸ਼ਲੇਸ਼ਣ ਲਈ ਤੰਤਰ ਵਿਕਸਿਤ ਹੋਣਗੇ।
ਸਹਿਮਤੀ ਪੱਤਰ ਖੋਜ ਤੇ ਵਿਕਾਸ ਅਤੇ ਊਰਜਾ ਸਮਰੱਥ ਟੈਕਨੋਲੋਜੀ ਦੇ ਪ੍ਰਦਰਸ਼ਨ ਨੂੰ ਉਤਸ਼ਾਹਤ ਕਰੇਗਾ।
ਇਸ ਨਾਲ ਇਲੈਕਟ੍ਰਿਕ ਟਰਾਂਸਪੋਰਟ ‘ਤੇ ਵਿਸ਼ੇਸ਼ ਫੋਕਸ ਦੇ ਨਾਲ ਨਿਰੰਤਰ ਗਤੀਸ਼ੀਲਤਾ ਦਾ ਵਿਕਾਸ ਹੋਵੇਗਾ।
***
ਏਕੇਟੀ/ਐੱਸਐੱਚ
