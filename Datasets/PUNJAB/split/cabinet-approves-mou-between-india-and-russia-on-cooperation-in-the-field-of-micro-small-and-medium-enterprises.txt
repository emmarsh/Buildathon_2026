ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਮੰਤਰੀ ਮੰਡਲ ਨੇ ਸੂਖ਼ਮ, ਲਘੂ ਅਤੇ ਦਰਮਿਆਨੇ ਉੱਦਮ ਮੰਤਰਾਲੇ ਦੇ ਤਹਿਤ ਇੱਕ ਜਨਤਕ ਖੇਤਰ ਅਦਾਰੇ ਰਾਸ਼ਟਰੀ ਲਘੂ ਉਦਯੋਗ ਨਿਗਮ ਲਿਮਟਡ (ਐੱਨਐੱਸਆਈਸੀ) ਅਤੇ ਰੂਸ ਦੇ ਜੇਐੱਸਸੀ-ਰੂਸੀ ਲਘੂ ਤੇ ਦਰਮਿਆਨੇ ਵਪਾਰ ਨਿਗਮ (ਆਰਐੱਸਐੱਮਬੀ ਨਿਗਮ) ਦਰਮਿਆਨ ਸਹਿਮਤੀ ਪੱਤਰ ’ਤੇ ਹਸਤਾਖ਼ਰ ਕਰਨ ਦੀ ਪ੍ਰਵਾਨਗੀ ਦੇ ਦਿੱਤੀ ਹੈ।
ਰੂਸ ਦੇ ਰਾਸ਼ਟਰਪਤੀ ਦੇ ਭਾਰਤ ਆਗਮਨ ਦੌਰਾਨ ਸਹਿਮਤੀ ਪੱਤਰ ’ਤੇ ਹਸਤਾਖ਼ਰ ਕੀਤੇ ਜਾਣਗੇ।
ਸਹਿਮਤੀ ਪੱਤਰ ਦਾ ਉਦੇਸ਼ ਦੋਵਾਂ ਦੇਸ਼ਾਂ ਦੇ ਲਘੂ ਤੇ ਦਰਮਿਆਨੇ ਉੱਦਮਾਂ ਦਰਮਿਆਨ ਸਹਿਯੋਗ ਨੂੰ ਵਧਾਉਣਾ ਹੈ।
ਇਸ ਨਾਲ ਦੋਵਾਂ ਦੇਸ਼ਾਂ ਦੇ ਐੱਮਐੱਸਐੱਮਈ ਖੇਤਰ ਵਿੱਚ ਠੋਸ ਰੂਪ-ਰੇਖਾ ਅਤੇ ਸਮਰੱਥ ਮਾਹੌਲ ਪੈਦਾ ਹੋਵੇਗਾ।
ਇਸ ਨਾਲ ਦੋਵੇਂ ਦੇਸ਼ ਇੱਕ – ਦੂਜੇ ਦੀਆਂ ਸ਼ਕਤੀਆਂ, ਬਜ਼ਾਰਾਂ , ਟੈਕਨੋਲੋਜੀਆਂ, ਨੀਤੀਆਂ ਆਦਿ ਨੂੰ ਸਮਝਣ ਦੇ ਸਮਰੱਥ ਹੋਣਗੇ।
ਸਹਿਮਤੀ ਪੱਤਰ ਨਾਲਦੋਵਾਂ ਦੇਸ਼ਾਂ ਦੇ ਉੱਦਮਾਂ ਦਰਮਿਆਨ ਸਹਿਯੋਗ ਵਧੇਗਾ ਅਤੇ ਐੱਮਐੱਸਐੱਮਈ ਖੇਤਰ ਵਿੱਚ ਟੈਕਨੋਲੋਜੀ ਟ੍ਰਾਂਸਫਰ, ਸੰਯੁਕਤ ਉੱਦਮ ਅਤੇ ਵਪਾਰਕ ਸਾਂਝੇਦਾਰੀ ਦੇ ਸਬੰਧ ਵਿੱਚ ਲਗਾਤਾਰ ਵਪਾਰਕ ਗਠਬੰਧਨ ਸ਼ੁਰੂ ਕਰਨ ਵਿੱਚ ਮਦਦ ਮਿਲੇਗੀ।
ਸਮਰੱਥਾ ਨਿਰਮਾਣ, ਉੱਦਮਸ਼ੀਲਤਾ ਵਿਕਾਸ ਦੀ ਸ਼ੁਰੂਆਤ, ਪ੍ਰਦਰਸ਼ਨੀਆਂ ਦੇ ਜਰੀਏ ਇੱਕ –ਦੂਜੇ ਦੇ ਬਜ਼ਾਰ ਵਿੱਚ ਹਿੱਸੇਦਾਰੀ ਵਧਾਉਣ ਦੇ ਵਿਸ਼ੇ ਨੂੰ ਵੀ ਸਹਿਮਤੀ ਪੱਤਰ ਵਿੱਚ ਸ਼ਾਮਲ ਕੀਤਾ ਗਿਆ ਹੈ।
ਇਸ ਸਹਿਯੋਗ ਨਾਲ ਭਾਰਤੀ ਐੱਮਐੱਸਐੱਮਈ ਖੇਤਰ ਵਿੱਚ ਨਵੇਂ ਮੌਕਿਆਂ ਦੇ ਦਰਵਾਜੇ ਖੁੱਲ੍ਹਣ ਦੀ ਉਮੀਦ ਹੈ।
ਨਵੇਂ ਬਜ਼ਾਰ, ਸੰਯੁਕਤ ਅਦਾਰੇ, ਉਤਕ੍ਰਿਸ਼ਟ ਵਿਵਹਾਰਾਂ ਅਤੇ ਟੈਕਨੋਲੋਜੀ ਸਹਿਯੋਗ ਦੇ ਜਰੀਏ ਇਸ ਦੀ ਪੂਰਤੀ ਕੀਤੀ ਜਾਵੇਗੀ।
ਐੱਨਐੱਮਆਈਸੀ ਨੂੰ ਇਸ ਤਰ੍ਹਾਂ ਦੇ ਸਹਿਯੋਗ ਦਾ ਬਹੁਤ ਅਨੁਭਵ ਹੈ, ਇਸ ਲਈ ਸਹਿਮਤੀ ਪੱਤਰ ਦੀਆਂ ਗਤੀਵਿਧੀਆਂ ਨੂੰ ਲਾਗੂ ਕਰਨ ਲਈ ਇਹ ਇੱਕ ਉਚਿਤ ਸੰਗਠਨ ਹੈ।
******
ਐੱਨਡਬਲਿਊ/ਏਕੇਟੀ/ਐੱਸਐੱਚ
