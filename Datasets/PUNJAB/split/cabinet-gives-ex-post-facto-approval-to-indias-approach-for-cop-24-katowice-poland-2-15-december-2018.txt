ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ 2-15 ਦਸੰਬਰ, 2018 ਤੱਕ ਕਾਤੋਵਿਸੋ, ਪੋਲੈਂਡ ਵਿੱਚ ਆਯੋਜਿਤ ਯੂਨਾਈਟਿਡ ਨੇਸ਼ਨਸ ਫਰੇਮਵਰਕ ਕਨਵੈਨਸ਼ਨ ਔਨ ਕਲਾਈਮੇਟ ਚੇਂਜ (ਯੂਐੱਨਐੱਫਸੀਸੀਸੀ) ਦੇ ਬਾਰੇ ਵਿੱਚ 24ਵੀਂ ਕਾਨਫਰੰਸ ਆਵ੍ ਪਾਰਟੀਜ਼ (ਸੀਓਪੀ) ਦੇ ਦੌਰਾਨ ਭਾਰਤ ਦੇ ਦ੍ਰਿਸ਼ਟੀਕੋਣ ਦੇ ਬਾਰੇ ਵਿੱਚ ਗੱਲ-ਬਾਤ ‘ਤੇ ਕਾਇਮ ਰਹਿਣ ਲਈ ਕਾਰਜ ਉਪਰੰਤ ਪ੍ਰਵਾਨਗੀ ਦੇ ਦਿੱਤੀ ਹੈ।
ਵਾਤਾਵਰਣ, ਵਣ ਅਤੇ ਜਲਵਾਯੂ ਪਰਿਵਰਤਨ ਮੰਤਰੀ ਡਾ ਹਰਸ਼ ਵਰਧਨ ਨੇ ਪ੍ਰਤੀਨਿਧੀ ਮੰਡਲ ਦੀ ਅਗਵਾਈ ਕੀਤੀ ਸੀ।
ਇਸ ਬੈਠਕ ਵਿੱਚ ਪੋਸਟ- 2020 ਅਵਧੀ ਦੇ ਦੌਰਾਨ ਪੈਰਿਸ ਸਮਝੌਤੇ ਨੂੰ ਲਾਗੂ ਕਰਨ ਲਈ ਦਿਸ਼ਾ-ਨਿਰਦੇਸ਼ਾਂ ਨੂੰ ਅੰਤਮ ਰੂਪ ਦੇਣ ਦੇ ਬਾਰੇ ਵਿੱਚ ਧਿਆਨ ਕੇਂਦਰਤ ਕੀਤਾ ਗਿਆ ਸੀ।
ਭਾਰਤ ਦਾ ਦ੍ਰਿਸ਼ਟੀਕੋਣ ਯੂਐੱਨਐੱਫਸੀਸੀਸੀ ਦੇ ਸਿਧਾਤਾਂ ਅਤੇ ਪ੍ਰਾਵਧਾਨਾਂ ਨਾਲ ਨਿਰਦੇਸ਼ਤ ਸੀ।
ਇਸ ਵਿੱਚ ਇਕਵਿਟੀ ਅਤੇ ਸਾਂਝੀਆਂ ਲੇਕਿਨ ਵਿਲੱਖਣ ਜ਼ਿੰਮੇਵਾਰੀਆਂ ਅਤੇ ਸਬੰਧਤ ਸਮਰੱਥਾ ਦੇ ਸਿਧਾਤਾਂ (ਸੀਬੀਪੀਆਰ-ਆਰਸੀ) ‘ਤੇ ਵਿਸ਼ੇਸ਼ ਰੂਪ ਨਾਲ ਧਿਆਨ ਦਿੱਤਾ ਗਿਆ।
ਭਾਰਤ ਨੇ ਪੈਰਿਸ ਸਮਝੌਤੇ ਦੇ ਬਾਰੇ ਵਿੱਚ ਆਪਣੀ ਪ੍ਰਤੀਬੱਧਤਾ ਨੂੰ ਦੁਹਰਾਇਆ ਅਤੇ ਸਮੂਹਿਕ ਰੂਪ ਵਿੱਚ ਪੈਰਿਸ ਸਮਝੌਤਾ ਲਾਗੂ ਕਰਨ ਲਈ ਆਪਣੇ ਵਾਅਦਿਆਂ ਨੂੰ ਸ਼ਾਮਲ ਕਰਦੇ ਹੋਏ ਸੀਓਪੀ-24 ਦੇ ਦੌਰਾਨ ਆਪਣੀ ਅਗਵਾਈ ਬਾਰੇ ਚਾਨਣਾ ਪਾਇਆ।
ਵਾਤਾਵਰਣ ਸੁਰੱਖਿਆ ਦੇ ਬਾਰੇ ਆਪਣੇ ਪਰੰਪਰਾਗਤ ਸੁਭਾਅ ਦੇ ਅਨੁਰੂਪ ਭਾਰਤ ਸਰਕਾਰ ਨੇ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਵਿੱਚ ਜਲਵਾਯੂ ਪਰਿਵਰਤਨ ਦੀਆਂ ਚਿੰਤਾਵਾਂ ਨਾਲ ਨਜਿੱਠਣ ਲਈ ਅਨੇਕ ਕਦਮ ਚੁੱਕੇ ਹਨ।
ਇਹ ਉਪਰਾਲੇ ਜਲਵਾਯੂ ਕਾਰਜ ਦੀ ਦਿਸ਼ਾ ਵਿੱਚ ਭਾਰਤ ਦੀ ਪ੍ਰਤੀਬੱਧਤਾ ਨੂੰ ਦਰਸਾਉਂਦੇ ਹਨ।
ਸੌਰ ਊਰਜਾ ਤੋਂ ਪ੍ਰਾਪਤ 24 ਗੀਗਾਵਾਟ ਬਿਜਲੀ ਸਮਰੱਥਾ ਸਹਿਤ 74 ਗੀਗਾਵਾਟ ਦੀ ਸਥਾਪਤ ਅਖੁੱਟ ਊਰਜਾ ਸਮਰੱਥਾ ਨੂੰ ਅਰਜਿਤ ਕਰਨ ਲਈ ਅਖੁੱਟ ਊਰਜਾ ਨੂੰ ਗਤੀ ਪ੍ਰਦਾਨ ਕੀਤੀ ਗਈ ਹੈ।
ਇਸ ਨਾਲ ਅੰਤਰਰਾਸ਼ਟਰੀ ਸੌਰ ਗਠਬੰਧਨ, ਊਰਜਾ ਦਕਸ਼ਤਾ ਪ੍ਰਯਤਨਾਂ ਜਿਹੀਆਂ ਉਦਾਹਰਨਾਂ ਦੇ ਮਾਧਿਅਮ ਨਾਲ ਭਾਰਤ ਨੂੰ ਸੋਲਰ ਊਰਜਾ ਸਮਰੱਥਾ ਨੂੰ ਵਧਾਉਣ ਦੇ ਆਪਣੇ ਉਦੇਸ਼ ਨਾਲ ਵਿਸ਼ਵ ਵਿੱਚ ਸਿਖਰਲਾ ਸਥਾਨ ਪ੍ਰਾਪਤ ਹੋਇਆ ਹੈ।
ਇਹ ਸੁਨਿਸ਼ਚਿਤ ਕਰਨਾ ਮਹੱਤਵਪੂਰਨ ਹੈ ਕਿ ਵਿਕਾਸਸ਼ੀਲ ਦੇਸ਼ਾਂ ਦੀ ਕਾਰਵਾਈ ਨੂੰ ਵਿੱਤ, ਸਮਰੱਥਾ ਨਿਰਮਾਣ ਅਤੇ ਵਿਕਸਤ ਦੇਸ਼ਾਂ ਦੇ ਤਕਨੀਕੀ ਸਮਰਥਨ ਸਹਿਤ ਨਿਰੰਤਰ ਅਤੇ ਢੁਕਵੇਂ ਸਾਧਨਾਂ ਦੀ ਮਦਦ ਮਿਲੀ ਹੈ।
ਵਿਕਾਸਸ਼ੀਲ ਦੇਸ਼ਾਂ ਨੂੰ ਸਮਝੌਤਾ ਲਾਗੂ ਕਰਨ ਦੇ ਸਾਧਨ ਉਪਲਬੱਧ ਕਰਾਉਣ ਅਤੇ ਵਿਕਸਤ ਦੇਸ਼ਾਂ ਨੂੰ ਜਲਵਾਯੂ ਵਿੱਤ ਦੇ ਨਿਰਧਾਰਤ ਪੱਧਰਾਂ ਦੇ ਬਾਰੇ ਵਿੱਚ ਸਪੱਸ਼ਟਤਾ ਲਿਆਉਣ ਲਈ ਵਿਸਤ੍ਰਿਤ ਜਾਣਕਾਰੀ ਉਪਲੱਬਧ ਕਰਾਉਣ ਲਈ ਵਿਕਸਤ ਦੇਸ਼ਾਂ ਦੀ ਕਾਰਜ ਪ੍ਰਣਾਲੀ ਲਈ ਅਪਣਾਇਆ ਗਿਆ ਮਾਰਗਦਰਸ਼ਨ ਹੀ ਸੰਚਾਲਿਤ ਕਰਦਾ ਹੈ।
ਸਾਰੇ ਪੱਖ ਅਮਰੀਕਾ ਦੇ 100 ਬਿਲੀਅਨ ਡਾਲਰ ਨਾਲ ਨਵੇਂ ਸਮੂਹਿਕ ਵਿੱਤੀ ਪੋਸਟ- 2020 ਟੀਚੇ ਨੂੰ ਸਥਾਪਤ ਕਰਨ ਲਈ ਕਾਰਜ ਸ਼ੁਰੂ ਕਰਨ ‘ਤੇ ਸਹਿਮਤ ਸਨ।
ਕੁੱਲ ਮਿਲਾ ਕੇ ਭਾਰਤ ਦੇ ਦੀਰਘਕਾਲੀ ਹਿਤਾਂ ਦੀ ਸੁਰੱਖਿਆ ਕੀਤੀ ਗਈ।
ਭਾਰਤ ਨੇ ਜੀਐੱਸਟੀ ਪ੍ਰਕਿਰਿਆ ਦੇ ਉਤਪਾਦਨ ਵਿੱਚ ਇਕਵਿਟੀ ‘ਤੇ ਸੋਚ-ਵਿਚਾਰ ਦੀ ਜ਼ਰੂਰਤ ਦੇ ਸਬੰਧ ਵਿੱਚ ਗਲੋਬਲ ਸਟੌਕਟੇਕ (ਜੀਐੱਸਟੀ) ਨਿਰਣੇ ਦੇ ਬਾਰੇ ਵਿੱਚ ਅਮਰੀਕਾ ਦੀ ਸ਼ੰਕਾ ਨੂੰ ਵਿਅਕਤ ਕੀਤਾ ਹੈ।
ਇਹ ਗਰੀਬਾਂ ਅਤੇ ਸੀਮਾਂਤ ਲੋਕਾਂ ਦੀਆਂ ਕੰਮਜ਼ੋਰੀਆਂ, ਸਮੱਸਿਆਵਾਂ ਅਤੇ ਚੁਣੌਤੀਆਂ ਨਾਲ ਨਜਿੱਠਣ ਦੇ ਉਦੇਸ਼ ਨੂੰ ਸੁਨਿਸ਼ਚਿਤ ਕਰਨ ਲਈ ਪੈਰਿਸ ਸਮਝੌਤੇ ਦੇ ਆਦੇਸ਼ ਅਨੁਸਾਰ ਜੀਐੱਸਟੀ ਪ੍ਰਕਿਰਿਆ ਦਾ ਇੱਕ ਮਹੱਤਵਪੂਰਨ ਹਿੱਸਾ ਹੈ।
******
ਏਕੇਟੀ/ਐੱਸਐੱਚ
