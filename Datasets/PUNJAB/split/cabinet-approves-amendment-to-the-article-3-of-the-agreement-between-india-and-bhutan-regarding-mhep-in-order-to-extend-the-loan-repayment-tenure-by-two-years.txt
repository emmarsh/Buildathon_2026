ਪ੍ਰਧਾਨ ਮੰਤਰੀ, ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਮਾਂਗਡੇਛੂ ਹਾਈਡਰੋ ਇਲੈਕਟ੍ਰਿਕ ਪ੍ਰੋਜੈਕਟ (ਐੱਮਐੱਚਈਪੀ) ਦੇ ਸਬੰਧ ਵਿੱਚ ਕਰਜ਼ਾ ਪੁਨਰ ਭੁਗਤਾਨ ਦੀ ਮਿਆਦ ਦੋ ਸਾਲ ਵਧਾਉਣ ਲਈ ਭਾਰਤ ਅਤੇ ਭੂਟਾਨ ਦਰਮਿਆਨ ਸਮਝੌਤੇ ਦੇ ਅਨੁਛੇਦ 3 ਵਿੱਚ ਸੰਸ਼ੋਧਨ ਕਰਨ ਦੀ ਪ੍ਰਵਾਨਗੀ ਦਿੱਤੀ ਹੈ।
ਅਜਿਹਾ ਭੂਟਾਨ ਵਿੱਚ ਇਸ ਪ੍ਰੋਜੈਕਟ ਦਾ ਲਾਗੂਕਰਨ 15 ਸਾਲ ਤੋਂ ਵਧਾ ਕੇ 17 ਸਾਲ ਕਰਨ ਲਈ ਕੀਤਾ ਜਾ ਰਿਹਾ ਹੈ ।
ਲਾਭ :
ਇਸ ਪ੍ਰਸਤਾਵ ਦਾ ਉਦੇਸ਼ ਨਿਮਨਲਿਖਤ ਨੂੰ ਸੁਨਿਸ਼ਚਿਤ ਕਰਨਾ ਹੈ –
1. ਭੂਟਾਨ ਵਿੱਚ 720 ਮੈਗਾਵਾਟ ਐੱਮਐੱਚਈਪੀ ਤੋਂ ਬਿਜਲੀ ਆਯਾਤ ਲਈ ਪਹਿਲੇ ਸਾਲ ਦੀ ਦਰ 4.12 ਭਾਰਤੀ ਰੁਪਏ ਪ੍ਰਤੀ ਯੂਨਿਟ ।
2. ਐੱਮਐੱਚਈਪੀ ਤੋਂ ਭੂਟਾਨ ਵੱਲੋਂ ਭਾਰਤ ਨੂੰ ਵਾਧੂ ਬਿਜਲੀ ਦੀ ਨਿਸ਼ਚਿਤ ਸਪਲਾਈ ।
3. ਭਾਰਤ-ਭੂਟਾਨ ਆਰਥਿਕ ਸਬੰਧਾਂ ਅਤੇ ਵਿਸ਼ੇਸ਼ ਕਰਕੇ ਪਣ-ਬਿਜਲੀ ਸਹਿਯੋਗ ਦੇ ਖੇਤਰ ਵਿੱਚ ਪਰਸਪਰ ਸਬੰਧਾਂ ਅਤੇ ਸਮੁੱਚੇ ਭਾਰਤ-ਭੂਟਾਨ ਸਬੰਧਾਂ ਨੂੰ ਅਧਿਕ ਮਜ਼ਬੂਤ ਬਣਾਉਣਾ ।
*******
ਏਕੇਟੀ/ਐੱਸਐੱਚ
