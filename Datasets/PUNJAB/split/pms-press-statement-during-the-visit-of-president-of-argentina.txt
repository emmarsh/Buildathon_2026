ਮੇਰੇ ਮਿੱਤਰ ਰਾਸ਼ਟਰਪਤੀ ਮੈਕ੍ਰੀ ਅਤੇ ਅਰਜਨਟੀਨਾ ਤੋਂ ਆਏ ਆਪ ਸਾਰੇ ਵਿਸ਼ੇਸ਼ ਮਹਿਮਾਨ।
ਨਮਸਕਾਰ,
ਮੈਂ ਰਾਸ਼ਟਰਪਤੀ ਜੀ ਦਾ ਅਤੇ ਉਨ੍ਹਾਂ ਦੇ ਪਰਿਵਾਰ ਅਤੇ ਸ਼ਿਸ਼ਟਮੰਡਲ ਦਾ ਹਾਰਦਿਕ ਸੁਆਗਤ ਕਰਦਾ ਹਾਂ।
ਇਹ ਖੁਸ਼ੀ ਦਾ ਵਿਸ਼ਾ ਹੈ ਕਿ ਬਿਊਨਸ ਐਰੀਸ ਵਿੱਚ ਸਾਡੀ ਮੁਲਾਕਾਤ ਦੇ ਦੋ ਮਹੀਨੇ ਬਾਅਦ ਮੈਨੂੰ ਅੱਜ ਭਾਰਤ ਵਿੱਚ ਤੁਹਾਡੇ ਸੁਆਗਤ ਦਾ ਅਵਸਰ ਪ੍ਰਾਪਤ ਹੋਇਆ ਹੈ।
ਇਸ ਅਵਸਰ 'ਤੇ ਮੈਂ ਇੱਕ ਵਾਰ ਫਿਰ ਰਾਸ਼ਟਰਪਤੀ ਮੈਕ੍ਰੀ ਅਤੇ ਉਨ੍ਹਾਂ ਦੀ ਟੀਮ ਨੂੰ 2018 ਵਿੱਚ G-20 Summit ਦੇ ਕੁਸ਼ਲ ਅਤੇ ਸਫ਼ਲ ਆਯੋਜਨ ਲਈ ਵਧਾਈ ਦਿੰਦਾ ਹਾਂ।
ਰਾਸ਼ਟਰਪਤੀ ਮੈਕ੍ਰੀ ਦੀ ਆਗਵਾਈ Summit ਦੇ ਸਫ਼ਲ ਸੰਚਾਲਨ ਲਈ ਮਹੱਤਵਪੂਰਨ ਸੀ।
ਭਾਰਤ ਦੀ ਸੁਤੰਤਰਤਾ ਦੇ 75ਵੇਂ ਸਾਲ, ਯਾਨੀ ਸੰਨ 2022 ਵਿੱਚ, G-20 Summit ਦੇ ਭਾਰਤ ਵਿੱਚ ਆਯੋਜਨ ਦਾ ਸੁਖਦ ਐਲਾਨ ਬਿਊਨਸ ਐਰੀਸ ਵਿੱਚ G-20 Summit ਦੌਰਾਨ ਰਾਸ਼ਟਰਪਤੀ ਮੈਕ੍ਰੀ ਨੇ ਕੀਤਾ ਸੀ।
ਇਸ ਦੇ ਲਈ ਮੈਂ ਉਨ੍ਹਾਂ ਦਾ ਧੰਨਵਾਦ ਕਰਦਾ ਹਾਂ।
