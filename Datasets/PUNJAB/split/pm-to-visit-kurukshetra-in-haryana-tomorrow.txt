ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ 12 ਫਰਵਰੀ, 2019 ਨੂੰ ਹਰਿਆਣਾ ਦੇ ਕੁਰੂਕਸ਼ੇਤਰ ਦਾ ਦੌਰਾ ਕਰਨਗੇ।
ਉਹ ਸਵੱਛ ਸ਼ਕਤੀ-2019 ਵਿੱਚ ਹਿੱਸਾ ਲੈਣਗੇ।
ਉਹ ਹਰਿਆਣਾ ਵਿੱਚ ਕਈ ਵਿਕਾਸ ਪ੍ਰੋਜੈਕਟਾਂ ਦਾ ਉਦਘਾਟਨ ਕਰਨਗੇ ਅਤੇ ਨੀਂਹ ਪੱਥਰ ਰੱਖਣਗੇ।
ਸਵੱਛ ਸ਼ਕਤੀ-2019
ਪ੍ਰਧਾਨ ਮੰਤਰੀ ਸਵੱਛ ਸ਼ਕਤੀ-2019 ਵਿੱਚ ਹਿੱਸਾ ਲੈਣਗੇ ਅਤੇ ਸਵੱਛ ਸ਼ਕਤੀ-2019 ਪੁਰਸਕਾਰ ਪ੍ਰਦਾਨ ਕਰਨਗੇ।
ਉਹ ਕੁਰੂਕੇਸ਼ਤਰ ਵਿੱਚ ਸਵੱਛ ਸੁੰਦਰ ਸ਼ੌਚਾਲਯ ਪ੍ਰਦਰਸ਼ਨੀ ਦਾ ਦੌਰਾ ਕਰਨਗੇ ਅਤੇ ਜਨਤਕ ਇਕੱਠ ਨੂੰ ਸੰਬੋਧਨ ਕਰਨਗੇ।
ਸਵੱਛ ਸ਼ਕਤੀ-2019 ਇੱਕ ਰਾਸ਼ਟਰੀ ਪ੍ਰੋਗਰਾਮ ਹੈ, ਜਿਸ ਵਿੱਚ ਦੇਸ਼ ਭਰ ਦੀਆਂ ਮਹਿਲਾ ਪੰਚ ਅਤੇ ਸਰਪੰਚ ਹਿੱਸਾ ਲੈਣਗੀਆਂ।
ਇਸ ਸਾਲ ਸਵੱਛ ਸ਼ਕਤੀ ਵਿੱਚ 15 ਹਜ਼ਾਰ ਔਰਤਾਂ ਦੇ ਹਿੱਸਾ ਲੈਣ ਦੀ ਉਮੀਦ ਹੈ।
ਪ੍ਰੋਗਰਾਮ ਦਾ ਉਦੇਸ਼ ਮਹਿਲਾ ਸਸ਼ਕਤੀਕਰਨ ਹੈ।
ਪਹਿਲੇ ਸਵੱਛ ਸ਼ਕਤੀ ਪ੍ਰੋਗਰਾਮ ਦੀ ਸ਼ੁਰੂਆਤ ਅੰਤਰਰਾਸ਼ਟਰੀ ਮਹਿਲਾ ਦਿਵਸ ’ਤੇ ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਨੇ ਗਾਂਧੀਨਗਰ, ਗੁਜਰਾਤ ਵਿਖੇ ਕੀਤੀ ਸੀ।
ਅਗਲੇ ਸਵੱਛ ਸ਼ਕਤੀ-2018 ਦੀ ਸ਼ੁਰੂਆਤ ਲਖਨਊ, ਉੱਤਰ ਪ੍ਰਦੇਸ਼ ਅਤੇ ਹੁਣ ਤੀਜੇ ਐਡੀਸ਼ਨ ਦੀ ਸ਼ੁਰੂਆਤ ਕੁਰੂਕਸ਼ੇਤਰ ਤੋਂ ਕੀਤੀ ਜਾ ਰਹੀ ਹੈ।
ਵਿਕਾਸ ਪ੍ਰੋਜੈਕਟ
ਰਾਸ਼ਟਰੀ ਕੈਂਸਰ ਸੰਸਥਾਨ, ਭਾਡਸਾ, ਝੱਜਰ ਰਾਸ਼ਟਰ ਨੂੰ ਸਮਰਪਿਤ ਕਰਨਾ
ਰਾਸ਼ਟਰੀ ਕੈਂਸਰ ਸੰਸਥਾਨ ਅਤਿ-ਆਧੁਨਿਕ ਕੈਂਸਰ ਦੇਖਭਾਲ ਤੇ ਖੋਜ ਸੰਸਥਾਨ ਏਮਸ ਦੇ ਝੱਜਰ ਕੈਂਪਸ ਵਿੱਚ ਬਣਾਇਆ ਗਿਆ ਹੈ।
700 ਬਿਸਤਰਿਆਂ ਦੇ ਹਸਪਤਾਲ ਵਿੱਚ ਵਿਭਿੰਨ ਸਹੂਲਤਾਂ ਜਿਵੇਂ ਸਰਜੀਕਲ ਔਂਕੌਲੋਜੀ, ਰੇਡੀਏਸ਼ਨ ਔਂਕੌਲੋਜੀ, ਮੈਡੀਕਲ ਔਂਕੌਲੋਜੀ, ਐਨੇਸਥੀਸੀਆ, ਪੈਲੀਏਟਿਵ ਕੇਅਰ ਅਤੇ ਨਿਊਕਲੀਅਰ ਮੈਡੀਸਨ ਤੋਂ ਇਲਾਵਾ ਡਾਕਟਰਾਂ ਲਈ ਹੋਸਟਲ ਅਤੇ ਕੈਂਸਰ ਮਰੀਜ਼ਾਂ ਦੀ ਦੇਖਭਾਲ਼ ਕਰਨ ਵਾਲਿਆਂ ਲਈ ਰਹਿਣ ਦੀ ਸਹੂਲਤ ਹੈ।
ਐੱਨਸੀਆਈ ਦੇਸ਼ ਵਿੱਚ ਕੈਂਸਰ ਨਾਲ ਸਬੰਧਤ ਸਾਰੀਆਂ ਗਤੀਵਿਧੀਆਂ ਦਾ ਨੋਡਲ ਸੰਸਥਾਨ ਹੋਵੇਗਾ ਅਤੇ ਇਸਦਾ ਖੇਤਰੀ ਕੈਂਸਰ ਕੇਂਦਰਾਂ ਅਤੇ ਦੇਸ਼ ਦੇ ਹੋਰ ਕੈਂਸਰ ਸੰਸਥਾਨਾਂ ਨਾਲ ਸੰਪਰਕ ਹੋਵੇਗਾ।
ਦੇਸ਼ ਦਾ ਪ੍ਰਮੁੱਖ ਕੈਂਸਰ ਸੰਸਥਾਨ ਹੋਣ ਨਾਤੇ ਐੱਨਆਈਸੀ, ਝੱਜਰ ਮੌਲੀਕਿਊਲ ਬਨਸਪਤੀ ਅਤੇ ਜੀਵ ਵਿਗਿਆਨ, ਜੀਨੋਮਿਕਸ, ਪ੍ਰੋਟੀਓਮਿਕਸ, ਕੈਂਸਰ ਐਪਿਡੀਮਿਓਲੋਜੀ, ਰੇਡੀਏਸ਼ਨ ਬਾਇਓਲੋਜੀ ਅਤੇ ਕੈਂਸਰ ਵੈਕਸੀਨ ਵਿੱਚ ਬੁਨਿਆਦੀ ਅਤੇ ਅਪਲਾਇਡ ਖੋਜ ਅਤੇ ਵਿਕਾਸ ਲਈ ਤਰਜੀਹ ਵਾਲੇ ਖੇਤਰਾਂ ਦੀ ਪਛਾਣ ਲਈ ਜ਼ਿੰਮੇਵਾਰ ਹੋਵੇਗਾ।
ਈਐੱਸਆਈਸੀ ਮੈਡੀਕਲ ਕਾਲਜ ਅਤੇ ਹਸਪਤਾਲ, ਫਰੀਦਾਬਾਦ ਦਾ ਉਦਘਾਟਨ
ਉੱਤਰੀ ਭਾਰਤ ਵਿੱਚ ਇਹ ਪਹਿਲਾ ਈਐੱਸਆਈਸੀ ਮੈਡੀਕਲ ਕਾਲਜ ਅਤੇ ਹਸਪਤਾਲ ਹੋਵੇਗਾ।
510 ਕਮਰਿਆਂ ਦੇ ਹਸਪਤਾਲ ਵਿੱਚ ਅਤਿ-ਆਧੁਨਿਕ ਸਹੂਲਤਾਂ ਹੋਣਗੀਆਂ।
ਭਾਰਤ ਸਰਕਾਰ ਦੇ ਕਿਰਤ ਅਤੇ ਰੋਜ਼ਗਾਰ ਮੰਤਰਾਲੇ ਤਹਿਤ ਈਐੱਸਆਈਸੀ ਬੀਮਾ ਧਾਰਕਾਂ ਅਤੇ ਉਨ੍ਹਾਂ ਦੇ ਲਾਭਾਰਥੀਆਂ ਵਿਸ਼ੇਸ਼ ਤੌਰ ’ਤੇ ਕੰਮਕਾਜੀ ਅਬਾਦੀ ਅਤੇ ਉਨ੍ਹਾਂ ਦੇ ਆਸ਼ਰਿਤਾਂ ਨੂੰ ਸਮਾਜਕ ਸੁਰੱਖਿਆ ਪ੍ਰਦਾਨ ਕਰੇਗਾ।
ਰਾਸ਼ਟਰੀ ਆਯੁਰਵੇਦ ਸੰਸਥਾਨ, ਪੰਚਕੂਲਾ ਦਾ ਨੀਂਹ ਪੱਥਰ
ਰਾਸ਼ਟਰੀ ਆਯੁਰਵੇਦ ਸੰਸਥਾਨ, ਪੰਚਕੂਲਾ ਨੂੰ ਸ਼੍ਰੀ ਮਾਤਾ ਮਨਸਾ ਦੇਵੀ ਮੰਦਿਰ ਕੰਪਲੈਕਸ, ਪੰਚਕੂਲਾ ਵਿਖੇ ਬਣਾਇਆ ਜਾ ਰਿਹਾ ਹੈ।
ਇਹ ਆਯੁਰਵੇਦਿਕ ਇਲਾਜ, ਸਿੱਖਿਆ ਅਤੇ ਖੋਜ ਦਾ ਰਾਸ਼ਟਰੀ ਪੱਧਰ ਦਾ ਸੰਸਥਾਨ ਹੋਵੇਗਾ।
ਮੁਕੰਮਲ ਹੋਣ ’ਤੇ ਇਹ ਹਰਿਆਣਾ ਅਤੇ ਨਜ਼ਦੀਕੀ ਰਾਜਾਂ ਦੇ ਨਿਵਾਸੀਆਂ ਲਈ ਬਹੁਤ ਲਾਭਕਾਰੀ ਹੋਵੇਗਾ।
ਸ੍ਰੀ ਕ੍ਰਿਸ਼ਨ ਆਯੁਸ ਯੂਨੀਵਰਸਿਟੀ, ਕੁਰੂਕਸ਼ੇਤਰ ਦਾ ਨੀਂਹ ਪੱਥਰ
ਸ੍ਰੀ ਕ੍ਰਿਸ਼ਨ ਆਯੁਸ਼ ਯੂਨੀਵਰਸਿਟੀ ਹਰਿਆਣਾ ਵਿੱਚ ਦਵਾਈਆਂ ਦੀ ਭਾਰਤੀ ਪ੍ਰਣਾਲੀ ਨਾਲ ਸਬੰਧਤ ਪਹਿਲੀ ਯੂਨੀਵਰਸਿਟੀ ਹੈ ਅਤੇ ਨਾਲ ਹੀ ਇਹ ਭਾਰਤ ਦੀ ਵੀ ਇਸ ਤਰ੍ਹਾਂ ਦੀ ਪਹਿਲੀ ਯੂਨੀਵਰਸਿਟੀ ਹੈ।
ਪਾਣੀਪਤ ਵਿੱਚ ‘ਪਾਣੀਪਤ ਸੰਗ੍ਰਾਮ ਮਿਊਜ਼ੀਅਮ’ ਦਾ ਨੀਂਹ ਪੱਥਰ ਰੱਖਣਾ
ਇਹ ਮਿਊਜ਼ੀਅਮ ਪਾਣੀਪਤ ਦੇ ਵਿਭਿੰਨ ਸੰਗ੍ਰਾਮਾਂ ਦੇ ਨਾਇਕਾਂ ਦੇ ਸਨਮਾਨ ਵਿੱਚ ਬਣਾਇਆ ਜਾ ਰਿਹਾ ਹੈ।
ਰਾਸ਼ਟਰ ਨਿਰਮਾਣ ਵਿੱਚ ਅਹਿਮ ਯੋਗਦਾਨ ਪਾਉਣ ਵਾਲੇ ਭਾਰਤ ਦੇ ਅਣਗੌਲੇ ਨਾਇਕਾਂ ਦੇ ਸਨਮਾਨ ਵਿੱਚ ਭਾਰਤ ਸਰਕਾਰ ਦੇ ਉਪਰਾਲਿਆਂ ਦੇ ਅਨੁਰੂਪ ਇਹ ਮਿਊਜ਼ੀਅਮ ਬਣਾਇਆ ਜਾ ਰਿਹਾ ਹੈ।
ਪੰਡਿਤ ਦੀਨ ਦਿਆਲ ਉਪਾਧਿਆਏ ਯੂਨੀਵਰਸਿਟੀ ਆਵ੍ ਹੈਲਥ ਸਾਇੰਸਜ਼, ਕਰਨਾਲ ਦਾ ਨੀਂਹ ਪੱਥਰ ਰੱਖਣਾ
ਪ੍ਰਧਾਨ ਮੰਤਰੀ ਕਰਨਾਲ ਵਿਖੇ ਪੰਡਿਤ ਦੀਨ ਦਿਆਲ ਉਪਾਧਿਆਏ ਯੂਨੀਵਰਸਿਟੀ ਆਵ੍ ਹੈਲਥ ਸਾਇੰਸਜ਼ ਦਾ ਨੀਂਹ ਪੱਥਰ ਰੱਖਣਗੇ।
ਇਨ੍ਹਾਂ ਕਦਮਾਂ ਨਾਲ ਹਰਿਆਣਾ ਵਿੱਚ ਸਿੱਖਿਆ, ਸਿਹਤ ਅਤੇ ਸੱਭਿਆਚਾਰਕ ਸੁਵਿਧਾਵਾਂ ਨੂੰ ਹੁਲਾਰਾ ਮਿਲਣ ਦੀ ਉਮੀਦ ਹੈ।
***
ਏਕੇਟੀ/ਕੇਪੀ/ਐੱਸਕੇਐੱਸ
