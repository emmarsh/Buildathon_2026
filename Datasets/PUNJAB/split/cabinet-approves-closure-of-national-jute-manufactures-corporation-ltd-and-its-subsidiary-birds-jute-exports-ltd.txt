ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਨੈਸ਼ਨਲ ਜੂਟ ਮੈਨੂਫੈਕਚਰਰਸ ਕਾਰਪੋਰੇਸ਼ਨ ਲਿਮਟਿਡ ਅਤੇ ਇਸ ਦੀ ਸਹਾਇਕ ਕੰਪਨੀ ਬਰਡਸ ਜੂਟ ਐਂਡ ਐਕਸਪੋਰਟਸ ਲਿਮਟਿਡ ਨੂੰ ਬੰਦ ਕਰਨ ਦੇ ਲਈ ਆਪਣੀ ਪ੍ਰਵਾਨਗੀ ਦਿੱਤੀ ਹੈ।
ਬੰਦ ਕਰਨ ਲਈ ਪ੍ਰਕਿਰਿਆ:
ਤੈਅਸ਼ੁਦਾ ਅਸਾਸਿਆਂ ਅਤੇ ਚਾਲੂ ਅਸਾਸਿਆਂ ਦਾ ਨਿਬੇੜਾ 14/06/2018 ਦੇ ਡੀਪੀਈ ਦੇ ਦਿਸ਼ਾ-ਨਿਰਦੇਸ਼ਾਂ ਅਨੁਸਾਰ ਹੋਵੇਗਾ ਅਤੇ ਦੇਣਦਾਰੀਆਂ ਨੂੰ ਪੂਰਾ ਕਰਨ ਦੇ ਬਾਅਦ ਅਸਾਸਿਆਂ ਦੀ ਵਿਕਰੀ ਨਾਲ ਹੋਈਆਂ ਪ੍ਰਾਪਤੀਆਂ ਭਾਰਤ ਦੇ ਸੰਚਿਤ ਫੰਡ ਵਿੱਚ ਜਮ੍ਹਾਂ ਕਰਵਾਈਆਂ ਜਾਵੇਗੀਆਂ।
14/06/2018 ਦੇ ਡੀਪੀਈ ਦਿਸ਼ਾ-ਨਿਰਦੇਸ਼ਾਂ ਅਨੁਸਾਰ ਅਸਾਸਿਆਂ ਦੇ ਨਿਬੇੜੇ ਲਈ ਭੂਮੀ ਪ੍ਰਬੰਧਨ ਏਜੰਸੀ (ਐੱਲਐੱਮਏ) ਦੀ ਸੇਵਾ ਲਈ ਜਾਵੇਗੀ।
ਐੱਲਐੱਮਏ ਨੂੰ ਨਿਰਦੇਸ਼ ਦਿੱਤਾ ਜਾਵੇਗਾ ਕਿ ਉਹ ਡੀਪੀਈ ਦਿਸ਼ਾ-ਨਿਰਦੇਸ਼ਾਂ ਅਨੁਸਾਰ ਨਿਬੇੜਾ ਕਾਰਜ ਸ਼ੁਰੂ ਕਰਨ ਤੋਂ ਪਹਿਲਾਂ ਅਸਾਸਿਆਂ ਦੀ ਸੰਪੂਰਨ ਰੂਪ ਵਿੱਚ ਤਸਦੀਕ ਕਰੇ।
ਕੱਪੜਾ ਮੰਤਰਾਲੇ ਦਾ, ਬੀਜੇਈਐੱਲ ਦੀ ਕਿਸੇ ਜ਼ਮੀਨ ਜਾਂ ਭਵਨ ਦੀ ਵਰਤੋਂ ਆਪਣੇ ਲਈ ਜਾਂ ਆਪਣੇ ਕਿਸੇ ਜਨਤਕ ਉੱਦਮ ਲਈ ਕਰਨ ਦਾ ਪ੍ਰਸਤਾਵ ਨਹੀਂ ਹੈ ਅਤੇ ਇਸ ਦੀ ਸੂਚਨਾ ਭੂਮੀ ਪ੍ਰਬੰਧਨ ਏਜੰਸੀ ਨੂੰ ਪ੍ਰਤੱਖ ਰੂਪ ਵਿੱਚ ਦਿੱਤੀ ਜਾਵੇਗੀ।
ਲਾਭ:
ਇਸ ਫੈਸਲੇ ਨਾਲ ਸਰਕਾਰੀ ਖਜ਼ਾਨੇ ਨੂੰ ਦੋਵਾਂ ਬਿਮਾਰ ਜਨਤਕ ਉੱਦਮਾਂ ਨੂੰ ਚਲਾਉਣ ਵਿੱਚ ਆ ਰਹੇ ਆਵਰਤੀ ਖਰਚ (recurring expenditure) ਨੂੰ ਘੱਟ ਕਰਨ ਦਾ ਲਾਭ ਮਿਲੇਗਾ।
ਇਸ ਪ੍ਰਸਤਾਨ ਨਾਲ ਘਾਟੇ ਵਿੱਚ ਚਲਣ ਵਾਲੀਆਂ ਕੰਪਨੀਆਂ ਨੂੰ ਬੰਦ ਕਰਨ ਵਿੱਚ ਮਦਦ ਮਿਲੇਗੀ ਅਤੇ ਲਾਭਕਾਰੀ ਕਾਰਜਾਂ ਜਾਂ ਵਿਕਾਸ ਪ੍ਰਕਿਰਿਆ ਲਈ ਵਿੱਤੀ ਸੰਸਾਧਨ ਜੁਟਾਉਣ ਵਾਸਤੇ ਕੀਮਤੀ ਅਸਾਸਿਆਂ ਨੂੰ ਜਾਰੀ ਕਰਨਾ ਸੁਨਿਸ਼ਚਿਤ ਹੋਵੇਗਾ।
ਦੋਵਾਂ ਉੱਦਮਾਂ ਦੀ ਉਪਲੱਬਧ ਜਮੀਨ ਸਮਾਜ ਦੇ ਸਮੁੱਚੇ ਵਿਕਾਸ ਲਈ ਜਨਤਕ ਜਾਂ ਹੋਰ ਸਰਕਾਰੀ ਵਰਤੋਂ ਲਈ ਕੀਤੀ ਜਾਵੇਗੀ।
*****
ਐੱਨਡਬਲਿਊ/ਏਕੇਟੀ/ਐੱਸਐੱਚ
