ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਵਿੱਚ ਹੋਈ ਕੇਂਦਰੀ ਮੰਤਰੀ ਮੰਡਲ ਨੂੰ ਭਾਰਤ ਅਤੇ ਅਰਮੇਨੀਆ ਵਿਚਕਾਰ ਨੌਜਵਾਨਾ ਦੇ ਮਾਮਲਿਆ `ਤੇ ਸਹਿਯੋਗ ਸਬੰਧੀ ਸਮਝੌਤੇ ਜਿਸ ਤੇ ਪਹਿਲਾਂ ਹੀ ਹਸਤਾਖ਼ਰ ਹੋ ਚੁੱਕੇ ਹਨ, ਬਾਰੇ ਜਾਣੂ ਕਰਵਾਇਆ ਗਿਆ।
ਇਸ ਸਮਝੌਤੇ `ਤੇ ਅਪ੍ਰੈਲ,2017 ਨੂੰ ਹਸਤਾਖਰ ਕੀਤੇ ਗਏ ਸਨ।
ਇਹ ਸਮਝੌਤਾ ਪੰਜ ਸਾਲ ਦੀ ਮਿਆਦ ਲਈ ਲਾਗੂ ਹੋਵੇਗਾ।
ਇਸ ਤੋਂ ਬਾਅਦ ਇਹ ਅਗਲੇ ਪੰਜ ਸਾਲ ਲਈ ਆਪਣੇ-ਆਪ ਮੁੜ ਸ਼ੁਰੂ ਹੋ ਜਾਵੇਗਾ, ਜਦੋਂ ਤੱਕ ਕੋਈ ਇਕ ਪਾਰਟੀ ਇਸ ਸਮਝੌਤੇ ਦੇ ਬੰਦ ਹੋਣ ਤੋਂ ਘੱਟੋ-ਘੱਟ ਛੇ ਮਹੀਨੇ ਪਹਿਲਾਂ, ਦੂਸਰੀ ਪਾਰਟੀ ਨੂੰ ਇਸ ਸਮਝੌਤੇ ਨੂੰ ਮੁੜ-ਸ਼ੁਰੂ ਕਰਨ ਬਾਰੇ ਨਹੀਂ ਦੱਸਦੀ ।
ਇਹ ਸਮਝੌਤਾ ਇਕ ਪਾਰਟੀ ਵੱਲੋਂ, ਦੂਜੀ ਪਾਰਟੀ ਨੂੰ ਛੇ ਮਹੀਨਿਆਂ ਦਾ ਲਿਖਤੀ ਨੋਟਿਸ ਦੇ ਕੇ ਬੰਦ ਕੀਤਾ ਜਾ ਸਕਦਾ ਹੈ।
ਇਸ ਸਮਝੌਤੇ ਦਾ ਮੰਤਵ ਦੋਹਾਂ ਦੇਸ਼ਾਂ ਦੀਆਂ ਪਾਰਟੀਆਂ ਵੱਲੋਂ ਆਯੋਜਿਤ ਕੀਤੀਆਂ ਗਈਆਂ ਸਰਗਰਮੀਆਂ, ਸਮਾਰੋਹਾਂ ਵਿੱਚ ਹਿੱਸਾ ਲੈਣਾ, ਸੂਚਨਾ ਅਤੇ ਗਿਆਨ ਨੂੰ ਸਾਂਝੇ ਕਰਨਾ ਅਤੇ ਨੌਜਵਾਨਾਂ ਦੇ ਅਦਾਨ-ਪ੍ਰਦਾਨ ਪ੍ਰੋਗਰਾਮਾਂ ਰਾਹੀ ਦੋਹਾਂ ਦੇਸ਼ਾ ਦੇ ਆਪਸੀ ਸਹਿਯੋਗ ਨੂੰ ਮਜ਼ਬੂਤ ਬਣਾਉਣਾ ਹੈ।
ਨੌਜਵਾਨਾਂ ਦੇ ਮਾਮਲਿਆਂ `ਚ ਸਹਿਯੋਗ ਦੇ ਖੇਤਰਾਂ ਵਿੱਚ ਨੌਜਵਾਨਾਂ ਦੇ ਵਟਾਂਦਰੇ, ਨੌਜਵਾਨ ਸੰਗਠਨਾਂ ਦੇ ਪ੍ਰਤੀਨਿਧੀਆਂ ਅਤੇ ਨੌਜਵਾਨਾਂ ਦੇ ਨੀਤੀ ਬਣਾਉਣ ਦੇ ਕਾਰਜ ਨਾਲ ਸਬੰਧਿਤ ਸਰਕਾਰੀ ਅਧਿਕਾਰੀ ਸ਼ਾਮਲ ਹਨ।
ਇਹ ਸਮਝੌਤਾ ਦੋਹਾਂ ਦੇਸ਼ਾਂ ਦੇ ਨੌਜਵਾਨਾਂ ਸਬੰਧੀ ਅੰਤਰਰਾਸ਼ਟਰੀ ਕਾਨਫਰੰਸਾਂ ਅਤੇ ਸੈਮੀਨਾਰਾਂ, ਛਪੀ ਹੋਈ ਸਮੱਗਰੀ ਦਾ ਅਦਾਨ-ਪ੍ਰਦਾਨ, ਫਿਲਮਾਂ ਅਤੇ ਤਜਰਬਿਆਂ ਦੇ ਵਾਧੇ ਲਈ ਵੀ ਲਾਗੂ ਹੋਵੇਗਾ।
ਇਸ ਤੋਂ ਇਲਾਵਾ ਇਹ ਸਹਿਯੋਗ ਨੌਜਵਾਨਾਂ ਦੇ ਮਾਮਲਿਆਂ ਸਬੰਧੀ ਖੋਜ ਅਤੇ ਹੋਰ ਜਾਣਕਾਰੀ ਵਾਲੇ ਖੇਤਰਾਂ, ਨੌਜਵਾਨਾਂ ਦੇ ਕੈਂਪਾਂ ਵਿੱਚ ਭਾਗ ਲੈਣਾ, ਦੋਹਾਂ ਦੇਸ਼ਾਂ `ਚ ਆਯੋਜਿਤ ਕੀਤੇ ਜਾਂਦੇ ਤਿਉਹਾਰਾਂ ਅਤੇ ਸਮਾਗਮਾਂ ਆਦਿ `ਚ ਵੀ ਹੋਵੇਗਾ।
