റിയോ ഒളിംപിക്‌സില്‍ ഗുസ്തിയില്‍ വെങ്കല മെഡല്‍ നേടിയ സാക്ഷി മാലിക്കിനെ പ്രധാനമന്ത്രി അഭിനന്ദിച്ചു.
”സാക്ഷി മാലിക്ക് ചരിത്രം സൃഷ്ടിച്ചു.
അവരുടെ വെങ്കല നേട്ടത്തിന് അഭിനന്ദനങ്ങള്‍.
രാജ്യം ഒന്നടങ്കം ആഹ്ലാദിക്കുകയാണ്.
രക്ഷാബന്ധന്റെ മംഗളകരമായ ഈ ദിനത്തില്‍, ഇന്ത്യയുടെ പുത്രിയായ സാക്ഷി മാലിക്ക്, ഒരു വെങ്കലം നേടിയത് നമ്മെയെല്ലാം അഭിമാനഭരിതരാക്കുന്നു.
സാക്ഷി മാലിക്ക് വരും വര്‍ഷങ്ങളില്‍ നിരവധി കായിക താരങ്ങള്‍ക്ക് പ്രചോദനമായിരിക്കും”.
പ്രധാനമന്ത്രി പറഞ്ഞു.
