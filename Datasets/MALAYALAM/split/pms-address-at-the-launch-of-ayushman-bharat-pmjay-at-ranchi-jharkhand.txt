ജാര്‍ക്കണ്ട് ഗവര്‍ണര്‍ ശ്രീമതി ദ്രൗപതി മുര്‍മുജി, സംസ്ഥാനത്തിന്റെ ഊര്‍ജ്ജസ്വലനും ജനകീയനുമായ മുഖ്യമന്ത്രി ശ്രീ രഘുബര്‍ ദാസ്, കേന്ദ്ര മന്ത്രി സഭയിലെ എന്റെ സഹപ്രവര്‍ത്തകന്‍ ശ്രീ ജഗദ് പ്രസാദ് നാഥ്ജി, എന്റെ സഹപ്രവര്‍ത്തകനും മണ്ണിന്റെ മകനുമായ സുദര്‍ശന്‍ ഭഗത്ജി, കേന്ദ്ര മന്ത്രി സഭയിലെ എന്റെ സഹപ്രവര്‍ത്തകന്‍ ശ്രീ.
ജയന്ത് സിന്‍ഹജി, നിതി ആയോഗ് അംഗം ഡോ. വികെ പാല്‍, സംസ്ഥാന മന്ത്രി രാമചന്ദ്ര ചന്ദ്രവര്‍ഷിണി, പാര്‍ലമെന്റിലെ എന്റെ സഹപ്രവര്‍ത്തകന്‍ ശ്രീ റാം തഹല്‍ ചൗധരി ജി, എം എല്‍ എ ശ്രീ റാം കുമാര്‍ പഹന്‍ജി, ഇവിടെ സന്നിഹിതരായിരിക്കുന്ന വിശിഷ്ടാതിധികളെ, ഇവിടെ തടിച്ചു കൂടിയിരിക്കുന്ന ജാര്‍ക്കണ്ടിലെ എന്‍രെ പ്രിയ സഹോദരി സഹോദരന്മാരെ, സുഹൃത്തുക്കളെ, ഭാവിയില്‍ മനുഷ്യരാശിക്ക് ഏറ്റവും മഹത്തായ സേവനമാകുമെന്നു തെളിയാന്‍ പോകുന്ന പ്രത്യേകമായ അവസരത്തിനാണ് നാം എല്ലാവരും ഇപ്പോള്‍ സാക്ഷികളാകുന്നത്.
ജാര്‍ക്കണ്ടിന്റെ വികസനത്തിന് ഉത്തേജനം പകരാന്‍ മാത്രമല്ല ഞാന്‍ ഇന്ന് ഇവിടെ എത്തിയിരിക്കുന്നത്, ഇന്ത്യയുടെ ഋഷിമാരുടെയും, ഇന്ത്യയിലെ ഓരോ കുടുംബത്തിന്റെയും – സര്‍വേ ഭവന്തു സുഖിനാ സര്‍വേ സന്തു നിരാമയ എന്ന ദീര്‍ഘനാളത്തെ സ്വപ്‌നം സാക്ഷാത്ക്കരിക്കുന്നതിനു കൂടിയാണ്.
ദീര്‍ഘനാളത്തെ ഈ പ്രതിജ്ഞ ഈ നൂറ്റാണ്ടില്‍ നാം പൂര്‍ത്തീകരിക്കുകയാണ്.
അതിനുള്ള അമൂല്യമായ തുടക്കമാണ് ഇവിടെ നടക്കുന്നത്.
രാജ്യത്തെ പാവപ്പെട്ടവരില്‍ പാവപ്പെട്ടവര്‍ക്ക് മികച്ച വൈദ്യസഹായവും ചികിത്സാ സൗകര്യങ്ങളും ഉറപ്പാക്കുക എന്ന സ്വപ്‌നസാക്ഷാത്ക്കാരത്തിന്റെ സുപ്രധാന നടപടി ബിസ്രമുണ്ടയുടെ മണ്ണില്‍ നിന്നാണ് തുടക്കം കുറിക്കുന്നത്.
ഇന്ന് രാജ്യം മുഴുവന്‍ റാഞ്ചിയിലേയ്ക്കാണ് നോക്കുന്നത്.
രാജ്യത്തെ 400 ജില്ലകളിലും സമാന പരിപാടി ആസൂത്രണം ചെയ്തിട്ടുണ്ട്.
അവിടെ നിന്നുള്ളവരെല്ലാം റാഞ്ചിയിലെ ഈ വിപുലമായ ചടങ്ങാണ് വീക്ഷിക്കുന്നത്.
പിന്നീട് അവര്‍ അവരുടെ ജില്ലകളിലെ പരിപാടികള്‍ തുടരും.
ഇന്ന് ഇവിടെ പുതിയ രണ്ടു മെഡിക്കല്‍ കോളജുകളുടെ ഉദ്ഘാടനം നിര്‍വഹിക്കാനും എനിക്ക് അവസരം ലഭിച്ചു.
സ്വാതന്ത്ര്യം ലഭിച്ച് 70 വര്‍ഷം കഴിഞ്ഞിട്ടും ഇവിടെ 350 വിദ്യാര്‍ത്ഥികള്‍ക്കു മാത്രം പഠന സൗകര്യമുള്ള മൂന്നു മെഡിക്കല്‍ കോളജുകള്‍ മാത്രമെ ഉണ്ടായിരുന്നുള്ളു എന്ന് മുഖ്യമന്ത്രി എന്നോട്ു പറയുകയുണ്ടായി.
എന്നാല്‍ 1200 വിദ്യാര്‍ത്ഥികള്‍ വീതമുള്ള 8 മെഡിക്കല്‍ കോളജുകളാണ് കഴിഞ്ഞ നാലു വര്‍ഷത്തിനുള്ളില്‍ സ്ഥാപിതമായിരിക്കുന്നത്.
വിപുലമായും മുമ്പെങ്ങുമില്ലാത്ത വേഗത്തിലും എങ്ങിനെ പ്രവര്‍ത്തനങ്ങള്‍ മുന്നോട്ടു കൊണ്ടുപോകാം എന്നതിന് ഇതിലും വലിയ ഉദാഹരണം ഇല്ല എന്ന് എനിക്കു തോന്നുന്നു.
സഹോദരീ സഹോദരന്മാരെ, പ്രധാന്‍ മന്ത്രി ജന്‍ ആരോഗ്യ യോജന അഥവ പിഎംജെഎവൈ ആയൂഷ്മാന്‍ ഭാരത് എന്ന പ്രതിജ്ഞയുമായി ഇന്ന് തുടക്കമിടുകയാണ്.ഓരോരുത്തരും അവരവരുടെ ഭാവനയ്ക്കനുസൃതമായി ഈ പദ്ധതിയെ പേരു വിളിക്കുന്നു.
ചിലര്‍ മോദി കെയര്‍ എന്നു വിളിക്കുന്നു, മറ്റു ചിലര്‍ പാവപ്പെട്ടവര്‍ക്കുള്ള പദ്ധതി എന്നു വിളിക്കുന്നു.
ജനങ്ങള്‍ അതിനു വ്യത്യസ്തമായ പേരുകള്‍ നല്കുന്നു.
എന്നാല്‍ എന്നെ സംബന്ധിച്ചിടത്തോളം ഇത് നമ്മുടെ രാജ്യത്തെ പാവപ്പെട്ട ജനങ്ങളെ സേവിക്കാനുള്ള വലിയ അവസരം മാത്രമാണ്.
രാജ്യത്തെ 50 കോടി സഹോദരി സഹോദരന്മാര്‍ക്ക് അഞ്ചു ലക്ഷം രൂപ വരെ ചികിത്സാ സഹായം നല്കാന്‍ ലക്ഷ്യമിട്ടുള്ള ലോകത്തിലെ തന്നെ ഏറ്റവും വലിയ പദ്ധതിയാണ്.
മറ്റൊരു രാജ്യത്തും ഇത്രമാത്രം വിപുലമായ ഒരു ചികിത്സാ പദ്ധതി നിലവില്‍ പ്രവര്‍ത്തിക്കുന്നില്ല.
ഈ പദ്ധതിയുടെ ഗുണഭോക്താക്കളുടെ സംഖ്യ ഇപ്പോള്‍ കണക്കു കൂട്ടുക എളുപ്പമല്ല.
ആയൂഷ്മാന്‍ ഭാരതിന്റെ ഗുണഭോക്താക്കളുടെ സംഖ്യ യൂറോപ്യന്‍ യൂണിയനിലെ 27-28 രാജ്യങ്ങളിലെയത്ര തന്നെ വരും.
അമേരിക്ക, കാനഡ, മെക്‌സിക്കോ, എന്നീ മൂന്നു രാജ്യങ്ങളിലെ ആകെ ജനസംഖ്യയെക്കാള്‍ കൂടുതല്‍ ജനങ്ങളുടെ ആരോഗ്യ പരിരക്ഷയാണ് ആയൂഷ്മാന്‍ ഭാരത് വഴി നടപ്പാക്കാന്‍ പോകുന്നത്.
അതിനാലാവാം ലോകത്തിലെ ഏറ്റവുമധികം വായിക്കപ്പെടുന്ന ആരോഗ്യ പ്രസിദ്ധീകരണം, ഈ പദ്ധതിയെ കുറിച്ച് വിശദമായ ലേഖനം തയാറാക്കുകയും മാറ്റത്തിന്റെ തുടക്കവും പ്രതീക്ഷാനിര്‍ഭരമായ പദ്ധതിയുമായി ഇതിനെ വാഴ്ത്തുകയും ചെയ്തതായി നമ്മുടെ ആരോഗ്യ മന്ത്രി നാഡ്ാജി എന്നോടു പറയുകയുണ്ടായി.
വൈദ്യശാസ്ത്ര മേഖലയുമായി ബന്ധപ്പെട്ടവര്‍, ആരോഗ്യ പദ്ധതികളോടു താല്പര്യമുള്ളവര്‍, ആധുനിക ചികിത്സാ സങ്കേതങ്ങളുമായി ബന്ധമുള്ളവര്‍, സാമൂഹിക ശാസ്ത്രജ്ഞര്‍, വൈദ്യശാസ്ത്ര വിദഗ്ധര്‍, സാമ്പത്തിക ശാസ്ത്രജ്ഞര്‍ തുടങ്ങി സാധാരണ ജനങ്ങളുടെ ജീവിതത്തില്‍ മാറ്റങ്ങള്‍ ആഗ്രഹിക്കുന്നവര്‍ ഇന്ത്യയുടെ ആയൂഷ്മാന്‍ ഭാരത് പദ്ധതിയെ കുറിച്ച് ആസന്ന ഭാവിയില്‍ പഠനങ്ങളും ഗവേഷണങ്ങളും നടത്തുമെന്നു ഞാന്‍ വിശ്വസിക്കുന്നു.
വൈകാതെ അതിനെ അടിസ്ഥാമാക്കി ലോകത്തിനു തന്നെ ഭാവി മാതൃകകള്‍ അവര്‍ കണ്ടുപിടിക്കുകയും ചെയ്യും.
ആയൂഷ്മാന്‍ ഭാരത് പദ്ധതിയെ ഈ രൂപത്തിലാക്കുന്നതിനായി അധ്വാനിച്ച എന്റെ സുഹൃത്തുക്കളുടെ ജോലി അത്ര നിസാരമായിരുന്നില്ല.
വെറും ആറുമാസം കൊണ്ട് ഇത് ആസൂത്രണം ചെയ്തു നിര്‍വഹണ ഘട്ടത്തില്‍ എത്തിക്കുന്നതിന് ഭഗീരഥ പ്രയത്‌നം തന്നെ വേണ്ടിവന്നു.
സദ്‌രണത്തെ കുറിച്ചു പ്രസംഗിക്കുന്നവര്‍ ഒരു കാര്യം മനസിലാക്കണം, ഒരു സംഘത്തെ രൂപീകരിച്ച് കാഴ്ച്ചപ്പാടോടു കൂടി പ്രവര്‍ത്തിക്കുന്നതിനും സമയബന്ധിതമായി അതിനുള്ള രൂപരേഖ തയാറാക്കുന്നതിനും രാജ്യത്തെ 13000 ആശുപത്രികളെയും 50 കോടി ജനങ്ങളെയും ആറു മാസം കൊണ്ട് അതുമായി ബന്ധിപ്പിക്കുന്നതിനും സാധിക്കുക എന്നത് സാഹസം തന്നെയാണ്.
അതുകൊണ്ട് ഇന്ന് എന്റെ മുഴുവന്‍ സംഘാംഗങ്ങളെയും രാജ്യത്തെ 125 കോടി ജനങ്ങളുടെ മുന്നില്‍ പരസ്യമായി ഞാന്‍ ഹൃദയംഗമമായി അഭിനന്ദിക്കുന്നു.
ഈ സംഘാംഗങ്ങള്‍ എല്ലാവരും കൂടുതല്‍ ഉത്സാഹത്തോടെയും സമര്‍പ്പണത്തോടെയും തുടര്‍ന്നും പ്രവര്‍ത്തിക്കുമെന്ന് ഞാന്‍ വിശ്വസിക്കുന്നു.
കാരണം മുമ്പ് പ്രധാനമന്ത്രി അവരെ സദാ കുറ്റപ്പെടുത്തുകയാണ് ചെയ്തിരുന്നത്.
പക്ഷെ ഇപ്പോള്‍ അവര്‍ക്ക് 50 കോടി ജനങ്ങളുടെ ആശീര്‍വാദം ഉണ്ട്.
ഈ 50 കോടി ജനങ്ങളുടെ ആശീര്‍വാദത്തോടെ ആശാ ജീവനക്കാര്‍ പോലും ഗ്രാമങ്ങളില്‍ അത്യുത്സാഹത്തോടെ പ്രവര്‍ത്തിച്ചു വിജയിക്കും എന്നു ഞാന്‍ വിശ്വസിക്കുന്നു.
പാവപ്പെട്ടവരുടെ ഈ രക്ഷാകവചം രാഷ്ട്രത്തിനു സമര്‍പ്പിക്കുമ്പോള്‍ ഇതിന്റെ വിജയത്തിനായി ഞാന്‍ ദൈവത്തോട് പ്രാര്‍ത്ഥിക്കുന്നു.
ഇത് എല്ലാവര്‍ക്കും നല്ലതാണ്.
പക്ഷെ ഒരു ആശുപത്രി ഉദ്ഘാടനം ചെയ്യുമ്പോള്‍ അത് നിറയെ രോഗികള്‍ വരട്ടെ എന്നു ആശംസിക്കാന്‍ ആര്‍ക്കും സാധിക്കില്ലല്ലോ.
ആശുപത്രി ഉദ്ഘാടനം ചെയ്യുമ്പോള്‍ ഞാന്‍ ആശംസിക്കുക അത് എന്നും ശൂന്യമായി തുടരട്ടെ എന്നാണ്.
ഇന്ന് ആയൂഷ്മാന്‍ ഭാര്ത് മിഷന്‍ ഉദ്ഘാടനം ചെയ്യുമ്പോള്‍ എന്റെ രാജ്യത്തെ ഒരു പാവപ്പെട്ട മനുഷ്യനു പോലും ഈ പദ്ധതിയുടെ ആനുകൂല്യത്തിനായി ആശുപത്രികളുടെ വാതിലില്‍ മുട്ടാനുള്ള ദുര്യോഗം ഉണ്ടാകാതെ പോകട്ടെ എന്നാണ്.
അത്തരം ദുരന്തങ്ങള്‍ ആര്‍ക്കും വരാതിരിക്കട്ടെ.
അതിനാല്‍ എല്ലാവരുടെയും നല്ല ആരോഗ്യത്തിനായി ഞാന്‍ പ്രാര്‍ത്ഥിക്കുന്നു.
ആര്‍ക്കെങ്കിലും ഏതെങ്കിലും തരത്തിലുള്ള പ്രശ്‌നങ്ങള്‍ സംഭവിച്ചാല്‍ അവരെ രക്ഷിക്കാന്‍ ആയൂഷ്മാന്‍ ഭാരത് ഉണ്ടാവും.
ദൗര്‍ഭാഗ്യവശാല്‍ രോഗത്തിന്റെ ദൂഷിത വളയം നിങ്ങളുടെ ജീവിതത്തില്‍ കടന്നു വന്നാല്‍ ധനികര്‍ക്കു ലഭിക്കുന്ന എല്ലാ ആരോഗ്യ പരിപാലന സൗകര്യങ്ങളും എന്റെ രാജ്യത്തെ പാവപ്പെട്ടവര്‍ക്കും ലഭിക്കും.
സഹോദരീ സഹോദരന്മാരെ, ഈ പദ്ധതി ഇന്നു മുതല്‍ നടപ്പില്‍ വരും.
എന്നാല്‍ ഇതിന്റെ ബൃഹത് പദ്ധതി നടത്തിപ്പിന് കുറച്ച് ക്ഷമതാ പരിശോധന ആവശ്യമാണ്.
കഴിഞ്ഞ ഏതാനും ദിവസങ്ങളായി സാങ്കേതിക വിദ്യകളുടെ ഈ പരിശോധനകള്‍ വിവിദ ജില്ലകളില്‍ നടക്കുന്നുണ്ട്.
ആരോഗ്യ മിത്രങ്ങള്‍ കൃത്യമായി പ്രവര്‍ത്തിക്കുന്നുണ്ടോ, നിലവിലുള്ള ആശുപത്രികള്‍ മാറണമോ, അവയുടെ നിലവാരം ഉയര്‍ത്തണമോ തുടങ്ങിയ കാര്യങ്ങളാണ് നിരീക്ഷിച്ചു വരുന്നത്.
രാജ്യത്തെ പൗരന്മാരുടെ ആരോഗ്യപരമായ അവകാശങ്ങള്‍ നിവൃത്തിയാക്കുന്നതില്‍ ഈ ദൗത്യം വിജയിക്കും എന്ന് ഞാന്‍ വിശ്വസിക്കുന്നു.
മാത്രവുമല്ല അത് ആരോഗ്യപരിപാലന സേവന രംഗത്തെ കൂടുതല്‍ ശക്തമാക്കുകയും ചെയ്യും.
സുഹൃത്തുക്കളെ, ആയൂഷ്മാന്‍ ഭാരത് ദൗത്യത്തോടൊപ്പം മറ്റൊരു വിശേഷാല്‍ അവസരം കൂടി സംജാതമായിരിക്കുന്നു.
ഇതിന്റെ പ്രഥമ ഘട്ടം ഞാന്‍ ആരംഭിച്ചപ്പോള്‍, ഛത്തിസ്ഗഡിലെ വനമേഖലകളില്‍ നിന്ന് സൗഖ്യ കേന്ദ്രങ്ങളുടെ ജോലികള്‍ ഏപ്രില്‍ 14 മുതല്‍ തുടങ്ങിയപ്പോള്‍ അത് ബാബാ സാഹിബ് അംബേദക്കറുടെ ജന്മ ശതാബ്ദിയായിരുന്നു.
ഇന്ന് രണ്ടാം ഘട്ടം തുടങ്ങുന്നത് പണ്ഡിറ്റ് ദീന്‍ ദയാല്‍ ഉപാധ്യായജിയുടെ ജന്മ ശതാബ്ദി ദിനമായ സെപ്റ്റംബര്‍ 25 ന് രണ്ടു ദിവസം മുമ്പാണ് എന്നും ഞാന്‍ ഓര്‍മ്മിക്കുന്നു.
എന്റെ സൗകര്യം പ്രമാണിച്ച് അത് ഞായറാഴ്ച്ചയിലേയ്ക്കു മാറ്റിയതാണ്.
അതും മറ്റൊരു പ്രധാന സന്ദര്‍ഭമാണ്.
ദേശീയ കവിയായ ദിനകരന്റെ ജന്മ ശതാബ്ദിയാണ് ഇന്ന്.
ആ പേരു തന്നെ എല്ലാവരിലും ഊര്‍ജ്ജസ്വലത ഉളവാക്കും.
ആരെയും ഉണര്‍ത്താന്‍ പോന്ന ശക്തി അദ്ദേഹത്തിന്റെ വാക്കുകളില്‍ ഉണ്ട്.
അതിനാല്‍ ഇന്ന് ഈ പദ്ധതി നാം രാജ്യത്തിനു സമര്‍പ്പിക്കുന്നത് മഹദ് വ്യക്തികളുടെ അനുഗ്രഹാശിസുകളോടെയാണ്.
സമൂഹത്തിലെ ഉച്ചനീചത്വങ്ങള്‍ക്കെതിരെ പോരാടിയ മഹാന്മാരാണ് ഇവര്‍.
ജീവിതം മുഴുവന്‍ പാവപ്പെട്ടവരുടെ ആത്മാഭിമാനത്തിനായി പ്രവര്‍ത്തിച്ചവര്‍.
നിലവാരമുള്ള ചികിത്സ രാജ്യത്തെ എല്ലാവര്‍ക്കും ലഭ്യമാക്കുക, കുറച്ച് ആളുകള്‍ക്കു മാത്രമായി അതു പരിമിതപ്പെടുത്താതിരിക്കുക എന്ന ലക്ഷ്യത്തോടെയാണ് ഈ പദ്ധതി ഇന്ന് രാജ്യത്തിനു സമര്‍പ്പിക്കുന്നത്.
സഹോദരി സഹോദരന്മാരെ, രാജ്യത്തിന്റെ ആരോഗ്യ മേഖലയിലേയ്ക്ക് നാം നോക്കുമ്പോള്‍ ഒരു വസ്തുത വ്യക്തമായി കാണുന്നു.
ഒരു വ്യക്തിയുടെ ചികിത്സക്കായി 100 രൂപ ചെലവാക്കുമ്പോള്‍ അതില്‍ 60 രൂപയുടെയും സാമ്പത്തിക ഭാരം ആ കുടുംബമോ ആ വ്യക്തിയോ വഹിക്കുന്നു.
അവരുടെ സമ്പാദ്യം മുഴുവന്‍ ചികിത്സക്കായി ചെലവഴിക്കുന്നു.
ദാരിദ്ര്യത്തില്‍ നിന്നു കഷ്ടിച്ചു കരകയറിയ കുടുംബത്തിന്റെ സമ്പാദ്യമത്രയും ചികിത്സക്കായി ചെലവഴിക്കുമ്പോള്‍ ഓരോ വര്‍ഷവും ലക്ഷക്കണക്കിനു കുടുംബങ്ങള്‍ രോഗങ്ങള്‍ മൂലം ദാരിദ്ര്യത്തിലേയ്ക്ക് വീണ്ടും നിപതിക്കുന്നു.
ഈ അവസ്ഥയ്ക്കു മാറ്റം വരുത്താനുള്ള ഉത്തരവാദിത്വം ഞങ്ങല്‍ ഏറ്റെടുക്കുകയാണ്.
സഹോദരീ സഹോദരന്മാരെ, സ്വാതന്ത്ര്യം മുതല്‍ നാം കേള്‍ക്കുന്ന ഒരു മുദ്രാവാക്യമാണ് ഗരീബി ഹഠാവോ.
കഴിഞ്ഞ 30,40, 50 വര്‍ഷങ്ങളായി പാവങ്ങളെ വഞ്ചിച്ചുകൊണ്ടിരുന്നവര്‍ പാവങ്ങളുടെ പേരില്‍ വൃത്തികെട്ട രാഷ്ട്രീയം കളിക്കാതെ അവരെ ശാക്തീകരിക്കുന്നതിന് ഊന്നല്‍ കൊടുത്തിരുന്നെങ്കില്‍ ഇന്ന് നാം കാണുന്ന ഇന്ത്യ ആകുമായിരുന്നില്ല.
പാവങ്ങളെ കുറിച്ച് അവര്‍ക്ക് തെറ്റായ കാഴ്ച്ചപ്പാടായിരുന്നു.
അവര്‍ വിചാരിച്ചു പാവങ്ങള്‍ എപ്പോഴും എന്തെങ്കിലുമൊക്കെ ചോദിച്ചുകൊണ്ടിരിക്കും എന്ന്.
അവരുടെ ഭാഗത്തു സംഭവിച്ച തെറ്റ് പാവപ്പെട്ടവര്‍ക്ക് എല്ലാം സൗജന്യമായി നല്കുക എന്നതായിരുന്നു.
എന്നാല്‍ പാവങ്ങളുടെ അന്തസും ആത്മാഭിമാനവും അളക്കാന്‍ സാധിക്കാത്തതാണ്.
ഞാന്‍ ദാരിദ്ര്യത്തിലാണ് ജീവിച്ചത്.
അതുകൊണ്ട് പാവങ്ങളുടെ അന്തസും ആത്മാഭിമാനവും ഞാന്‍ അനുഭവിച്ചിട്ടുണ്ട്.
ഈ ആത്മാബിമാനമാണ് ദാരിദ്ര്യത്തെ നേരിടാനുള്ള ശക്തി നല്കുന്നത്.
എന്നാല്‍ പാവങ്ങളുടെ ആത്മാഭിമാനം മനസിലാക്കുന്നതിനോ, അവരുടെ സ്വ്പനങ്ങള്‍ സാക്ഷാത്ക്കരിക്കുന്നതിനുള്ള ഉദ്ദേശ്യങ്ങള്‍ മനസിലാക്കുന്നതിനോ ഒരു ശ്രമവും ഉണ്ടായില്ല.
അതുകൊണ്ട് ഒരോ തെരഞ്ഞെടുപ്പുകള്‍ക്കും മുമ്പ് അവര്‍ ദാനങ്ങള്‍ നല്കുന്നതില്‍ അഭിരമിക്കുകയും രാഷ്ട്രിയത്തില്‍ നേട്ടങ്ങള്‍ ഉണ്ടാക്കുകയും ചെയ്യുന്നു.
അവര്‍ ഈ തന്ത്രം തുടര്‍ന്നു.
എന്നാല്‍ ഞങ്ങളാകട്ടെ, പ്രശ്‌നത്തിന്റെ അടിസ്ഥാന കാരണം മനസിലാക്കി.
ഇന്ന് ദാരിദ്ര്യ നിര്‍മ്മാര്‍ജ്ജനത്തിനായി രാജ്യം അതിവേഗം മുന്നേറുന്നു.
ഒരു അന്താരാഷ്ട്ര ഏജന്‍സിയുടെ വിലയിരുത്തലനുസരിച്ച് കഴിഞ്ഞ 2-3 വര്‍ഷത്തിനിടെ ഇന്ത്യയിലെ 5 കോടി കുടുംബങ്ങല്‍ ദാരിദ്യത്തില്‍ നിന്നു മുക്തമായി.
സഹോദരീ സഹോദരന്മാരെ, ഇതു സാധ്യമായത് ഞങ്ങല്‍ പാവപ്പെട്ടവരെ ശാക്തീകരണത്തിന് പ്രാധാന്യം നല്കിയതുകൊണ്ടാണ്.
അതുകൊണ്ട് പാവപ്പെട്ടവര്‍ക്ക് ഇന്നു വീടുണ്ട്.
അവന്റെ കാഴ്ച്ചപ്പാടും മാനസികാവസ്ഥയും മാറി.
ഒരു പാവപ്പെട്ട അമ്മയ്ക്ക് പാചക വാതക സിലണ്ടര്‍ ലഭിക്കുമ്പോള്‍ അവള്‍ക്ക് ആത്മവിശ്വാസം വര്‍ധിക്കുന്നു, മറ്റുള്ളവര്‍ക്ക് തുല്യമായി എന്ന അവളും ചിന്തിക്കുന്നു.
പാവപ്പെട്ടവര്‍ക്ക് ബാങ്ക് അക്കൗണ്ട് ഉണ്ടാകുമ്പോള്‍ അവരും മാന്യത അനുഭവിക്കുന്നു.
അവരും പണം സമ്പാദിക്കാന്‍ തീരുമാനിക്കുന്നു.
പ്രതിരോധ കുത്തിവയ്പ് ലഭിക്കുമ്പോള്‍ പോഷണ്‍ ദൗത്യത്തിന്റെ ആനുകൂല്യങ്ങള്‍ ലഭിക്കുമ്പോള്‍ പാവങ്ങളും ശാക്തീകരിക്കപ്പെടുന്നു.
അടുത്ത കാലത്ത് നടന്ന ഏഷ്യന്‍ ഗെയിംസ് നിങ്ങള്‍ കണ്ടു കാണും.
ആരായിരുന്നു ഏഷ്യന്‍ ഗെയിംസിലെ അവാര്‍ഡു ജേതാക്കള്‍.
ആരാണ് സ്വര്‍ണ മെഡലുകള്‍ വാരിക്കൂട്ടിയത്.
ഇന്ത്യക്ക് വലിയ ബഹുമതികള്‍ നേടിക്കൊടുത്തത് ആരാണ്.
ഈ കുട്ടികളില്‍ ഭൂരിഭാഗവും ആണ്‍കുട്ടികളും പെണ്‍കുട്ടികളും ഗ്രാമങ്ങളിലെ പാവപ്പെട്ട കുടുംബങ്ങളില്‍ നിന്നുള്ളവരാണ്.
അവര്‍ക്ക് ബാല്യത്തില്‍ പോഷകാഹാരം ലഭിച്ചിട്ടില്ല.
പക്ഷെ അവസരങ്ങല്‍ ലഭിച്ചപ്പോള്‍ അവര്‍ രാജ്യത്തിന് ഉന്നത ബഹുമതികള്‍ നേടി കൊണ്ടുവന്നു.
പാവങ്ങളിലും ശക്തി ഉണ്ട്.
നാം അതു തിരിച്ചറിയണം എന്നു മാത്രം.
അതിനാല്‍ നമ്മുടെ എല്ലാ പദ്ധതികളും പാവങ്ങളെ ശാക്തീകരിക്കാനാണ്.
നമ്മുടെ രാജ്യത്ത് മറ്റൊരു പരിവര്‍ത്തനം കൂടി സംഭവിക്കുന്നുണ്ട്.
മുമ്പൊക്കെ വോട്ടുബാങ്ക് രാഷ്ട്രീയം അടിസ്ഥാനമാക്കിയായിരുന്നു ഇവിടെ നിയമനിര്‍മ്മാണം നടന്നിരുന്നത്.
സമുദായം, ജാതി, പ്രദേശങ്ങള്‍ അല്ലെങ്കില്‍ തെരഞ്ഞെടുപ്പില്‍ ജയിക്കാന്‍ സഹായിക്കുന്നവര്‍ ആരോ അവര്‍ക്ക് രാഷ്ട്രീയ ആനുകൂല്യങ്ങള്‍ ലഭിച്ചിരുന്നു.
പ്രാദേശിക വികസനത്തിന്റെ, സാമൂഹിക മാറ്റത്തിന്റെ, സമുദായ പിരിമുറുക്കങ്ങള്‍ നീക്കാന്‍ സാധ്യത ഉണ്ടായിരിക്കാം.
പക്ഷെ ഗവണ്‍മെന്റിന്റെ പണം രാഷ്ട്രീയ പാര്‍ട്ടികളെ ശക്തിപ്പെടുത്താനാണ് ഇവിടെയെല്ലാം ഉപയോഗിച്ചിരുന്നത്.
അല്ലാതെ സമൂഹത്തെ ശക്തിപ്പെടുത്താനല്ല.
ഖജനാവ് കൊള്ളയടിക്കപ്പെടുകയായിരുന്നു.
ഞങ്ങള്‍ ആ വഴി സ്വീകരിച്ചില്ല.
രാജ്യം ആ മാര്‍ഗ്ഗത്തിലേയ്ക്കു ഒരിക്കലും മടങ്ങരുത് എന്നാണ് ഞങ്ങള്‍ ആഗ്രഹിച്ചത്.
എല്ലാവര്‍ക്കും ഒപ്പം എല്ലാവരുടെയും വികസനം എന്നതായിരുന്നു ഞങ്ങളുടംെ മുദ്രാവാക്യം.
ആയൂഷ്മാന്‍ ഭാരതിന്റെ കാഴ്ച്ചപ്പാടും സമുദായത്തെയോ, ജാതിയെയോ വര്‍ഗ്ഗത്തെയോ അടിസ്ഥാനമാക്കിയല്ല.
എല്ലാവര്‍ക്കും ഒപ്പം എല്ലാവര്‍ക്കും വികസനം.
അതില്‍ ജാതിയില്ല, മതമില്ല, ദേശമില്ല, വിശ്വാസിയില്ല, അവിശ്വാസിയില്ല.
പള്ളിയില്‍ പോകുന്നവനെന്നോ, മോസ്‌ക്കില്‍ പോകുന്നവന്‍ എന്നോ, ഗുരുദ്വാരയില്‍ പോകുന്നവന്‍ എന്നോ, ക്ഷേത്രത്തില്‍ പോകുന്നവനെന്നോ ഉള്ള പരിഗണന അവിടെ ഇല്ല.
എല്ലാവര്‍ക്കും ആയൂഷ്മാന്‍ ഭാരതിന്റെ ആനുകൂല്യങ്ങള്‍ ലഭിക്കും.
അതാണ് എല്ലാവര്‍ക്കും ഒപ്പം എല്ലാവര്‍ക്കും വികസനം.
സുഹൃത്തുക്കളെ, ഇതൊരു വന്‍ പദ്ധതിയാണ്.
കാന്‍സര്‍, ഹൃദ് രോഗം, കിഡ്‌നി, കരള്‍ പ്രമേഹം ഉള്‍പ്പെടെ 1300 രോഗങ്ങള്‍ക്കാണ് ഈ പദ്ധതി വഴി ചികിത്സാ സഹായം ലഭിക്കുക.
ഈ രോഗങ്ങള്‍ക്ക് ഗവണ്‍മെന്റ് ആശുപത്രികളില്‍ മാത്രമല്ല രാജ്യത്തെ മികച്ച സ്വകാര്യ ആശുപത്രികളിലും ചികിത്സ ലഭ്യമാക്കും.
ആശുപത്രികളില്‍ പ്രവേശിപ്പിക്കുന്നതു മുതല്‍ അഞ്ചു ലക്ഷം രൂപയ്ക്കുള്ള പരിശോധനകള്‍, മരുന്നുകള്‍ തുടങ്ങി ചികിത്സ തീരും വരെയുള്ള ചെലവുകള്‍ ലഭിക്കുന്നതാണ്.
അതിനുമുപരി ഗുണഭോക്താക്കള്‍ക്ക് രാജ്യമെമ്പാടും ഈ പദ്ധതി പ്രകാരമുള്ള കൃത്യമായ ചികിത്സ ലഭിക്കുന്നതിനുള്ള ക്രമീകരണങ്ങള്‍ ചെയ്തിട്ടുണ്ട്.
ചികിത്സക്കായി അങ്ങോട്ടും ഇങ്ങോട്ടും രോഗി ഓടേണ്ടി വരില്ല.
എല്ലാ ക്രമീകരണങ്ങളും ഞങ്ങള്‍ ചെയ്തിരിക്കുന്നു.
എല്ലാം ആധുനിക സാങ്കേതിക വിദ്യകളുടെ സഹായത്തോടെയാണ് ചെയ്തിരിക്കുന്നത്.
ഒരാള്‍ക്കു പോലും ആനുകൂല്യങ്ങള്‍ ലഭിക്കാതെ പോകരുത് എന്ന് ഞങ്ങള്‍ക്കു നിര്‍ബന്ധമുണ്ട്.
ഈ പദ്ധതിയില്‍ അംഗമാകുന്നതിനായി നിങ്ങള്‍ പ്രത്യേകം രജിസ്റ്റര്‍ ചെയ്യേണ്ടതില്ല.
ഒരു ഇ – കാര്‍ഡ് മാത്രം മതിയാവും.
നിങ്ങളെ സംബന്ധിക്കുന്ന ആവശ്യമായ എല്ലാ വിവരങ്ങളും ഇ- കാര്‍ഡില്‍ ഉണ്ട്.
ഒരു തരത്തിലുള്ള സാക്ഷ്യപത്ര പരിശോധനകളും ഇതിന് ആവശ്യമില്ല.
പക്ഷെ എല്ലാവരും ഈ ടെലിഫോണ്‍ നമ്പര്‍ ഓര്‍ത്തു വയ്ക്കണം.
എല്ലാ പാവപ്പെട്ട കുടുംബങ്ങളും 14555 എന്ന ചെലിഫോണ്‍ നമ്പര്‍ മാത്രം ഓര്‍ത്തു വയ്ക്കണം.നിങ്ങളുടെയും കുടുംബത്തിന്റെയും പേര് പദ്ധതിയില്‍ ഉള്‍പ്പെടുത്തിയിട്ടുണ്ടോ എന്ന് ഈ നമ്പരില്‍ വിളിച്ച് ഉറപ്പാക്കാവുന്നതാണ്.
നിങ്ങളുടെ രോഗത്തിന് ചികിത്സ ലഭിക്കുന്ന ഏറ്റവും അടുത്ത ആശുപത്രി ഏതാണ്.
അവിടെ എന്തെല്ലാം സൗകര്യങ്ങള്‍ ലഭ്യമാണ് തുടങ്ങിയ കാര്യങ്ങള്‍ നിങ്ങള്‍ക്ക് അന്വേഷിക്കുകയും ചെയ്യാം.ഇപ്പോള്‍ മൂന്നു ലക്ഷം സാധാരണ ആശുപത്രികള്‍ ഈ പദ്ധതിയുമായി ബന്ധപ്പെട്ട് രാജ്യത്തു പ്രവര്‍ത്തിക്കുന്നു.
ഈ കേന്ദ്രങ്ങളില്‍ എത്താന്‍ പരമാവധി 2-3 കിലോമീറ്റര്‍ മതി.
അവിടെ പോയി വിവിരങ്ങള്‍ അന്വേഷിക്കുകയുമാവാം.
സുഹൃത്തുക്കളെ, ഈ സൗകര്യങ്ങള്‍ കൂടാതെ, നിങ്ങളെ സാഹായിക്കാന്‍ രണ്ടു സംവിധാനങ്ങല്‍ കൂടി ഉണ്ട്.
നിങ്ങളുടെ ഗ്രാമത്തിലെ ആശ ഹെല്‍പ്പര്‍മാരും എഎന്‍എം സിസ്റ്റര്‍മാരും.
ഇവരെ കൂടാതെ പ്രധാന മന്ത്രി ആരോഗ്യ മിത്രങ്ങള്‍.
ഇവര്‍ നിങ്ങള്‍ക്ക് ആവശ്യമായ എല്ലാ സഹായങ്ങളും നല്കും അതുവഴി ആശുപത്രിയില്‍ എത്തുന്നതു മുതല്‍ നിങ്ങല്‍ക്കുള്ള ആനുകൂല്യങ്ങള്‍ ലഭ്യമാക്കാന്‍ ഇവര്‍ നിങ്ങളെ സഹായിക്കും.
നമ്മുടെ രാജ്യത്തെ ആരോഗ്യപൂര്‍ണമാക്കുന്നതിനായി സേവനം ചെയ്യുന്ന ഇവര്‍ നിങ്ങല്‍ക്കാവശ്യമായ എല്ലാ വിവരങ്ങളും നല്കിക്കൊണ്ടിരിക്കും.
സുഹൃത്തുക്കളെ, സത്യത്തില്‍ ഒരു ഇന്ത്യ, ഒരു ചികിത്സ എന്ന സാഹചര്യത്തെ ആയു,്മാന്‍ ഭാരത് ദൗത്യം ശാക്തീകരിക്കും.
ഒരു സംസ്ഥാനത്തെ ആയൂഷ്മാന്‍ ഭാരത് മിഷനില്‍ അംഗമായിട്ടുള്ളവര്‍ക്ക് മറ്റൊരു സംസ്ഥാനത്ത് അംഗങ്ങള്‍ക്കു ലഭിക്കുന്ന അതെ ചികിത്സയും ആനുകൂല്യങ്ങളുമാണ് ലഭിക്കുക.
ഇതുവരെ രാജ്യത്തെ 13000 ആശുപത്രികള്‍ ഈ ദൗത്യ ശൃംഖലയില്‍ അംഗങ്ങളായിട്ടുണ്ട്.
വൈകാതെ കൂടുതല്‍ ആശുപത്രികള്‍ മിഷനില്‍ അംഗങ്ങളാകും നന്നായി പ്രവര്‍ത്തിക്കുന്ന ഗ്രാമീണ ആശുപത്രികള്‍ക്ക് ഗവണ്‍മെന്റില്‍ നിന്ന് പ്രോത്സാഹന സമ്മാനങ്ങള്‍ ലഭിക്കും.
സഹോദരീ സഹോദരന്മാരെ, ആയൂഷ്മാന്‍ ഭാരത് മിഷന്റെ ലക്ഷ്യം സാമ്പത്തിക സഹായം നല്കുക മാത്രമല്ല, നിങ്ങളുടെ വീടിനടുത്ത് തന്നെ മെച്ചപ്പെട്ട ചികിത്സാ സഹായം ലഭ്യമാക്കുന്ന ഒരു സംവിധാനം വികസിപ്പിക്കുക എന്നതു കൂടിയാണ്.
സുഹൃത്തുക്കളെ, ഇന്ന് 10 സൗഖ്യ കേന്ദ്രങ്ങള്‍ കൂടി ഇവിടെ ഉദ്ഘാടനം ചെയ്തിരിക്കുകയാണ്.
ഇപ്പോള്‍ ജാര്‍ഖണ്ഡില്‍ ഇത്തരം 40 കേന്ദ്രങ്ങള്‍ ഉണ്ട്.
രാജ്യത്ത് ാകമാനം 2000 -2500 കേന്ദ്രങ്ങളും.
അടുത്ത നാലു വര്‍ഷത്തിനുള്ളില്‍ രാജ്യത്ത് ഇത്തരം ഒന്നര ലക്ഷം കേന്ദ്രങ്ങള്‍ തുടങ്ങുകയാണ് നമ്മുടെ ലക്ഷ്യം.
സഹോദരീ സഹോദരന്മാരെ, ആരോഗ്യ- സൗഖ്യ കേന്ദ്രങ്ങള്‍ ആയൂഷ്മാന്‍ ഭാരത് മിഷന്റെ പ്രധാന ഘടകങ്ങളാണ്.
സാധാരണ രോഗങ്ങള്‍ക്കുള്ള ചികിത്സയും മരുന്നും മാത്രമല്ല, വിവിധ രോഗ പരിശോധനകള്‍ സൗജന്യമായി നടത്തുന്നതിനുള്ള സൗകര്യവും ഇവിടെ ഉണ്ട്.
പല രോഗങ്ങളും മുന്‍കൂട്ടി കണ്ടുപിടിക്കാന്‍ ഈ പരിശോധനകള്‍ സഹായിക്കും.
സുഹൃത്തുക്കളെ, ചെറിയ കാര്യങ്ങളായിട്ടല്ല മറിച്ച് സമഗ്രമായിട്ടാണ് ഗവണ്‍മെന്റിന്റെ പ്രവര്‍ത്തനം.
ഓരോ തീരുമാനങ്ങളും നിയമങ്ങളും പരസ്പര ബന്ധിതമാണ്.
ചെലവു കുറഞ്ഞ ആരോഗ്യ പരിരക്ഷ മാത്രമല്ല, പ്രതിരോധ ആരോഗ്യ പരിരക്ഷയിലും ഗവണ്‍മെന്റ് ശ്രദ്ധിക്കുന്നുണ്ട്.
യോഗ, സ്വഛ്ഭാരത് മിഷന്‍ ഗ്രാമങ്ങളെ വെളിയിട വിസര്‍ജ്ജന വിമുക്തമാക്കുക തുടങ്ങിയ പ്രചാരണപരിപാടികള്‍ ഗുരുതരമായ രോഗങ്ങളുടെ അടിസ്ഥാന കാരണങ്ങളെ ഉന്മൂലനം ചെയ്യുക എന്ന ലക്ഷ്യത്തോടെയാണ് നടത്തുന്നത്.
പ്രതിവര്‍ഷം രക്ഷിക്കാന്‍ സാധിച്ചിരുന്നത് മൂന്നു ലക്ഷം നവജാത ശിശുക്കളുടെ ജീവനായിരുന്നു.
സ്വഛ്ഭാരത് മിഷന്‍ വഴി ഈ സംഖ്യ വര്‍ധിപ്പിക്കാന്‍ സാധിച്ചിട്ടുണ്ട്.
രക്ഷിക്കാന്‍ സാധിക്കുന്നത് നവജാത ശിശുക്കളുടെ ജീവനായാലും ഗര്‍ഭിണികളുടെ ജീവനായാലും രാജ്യം ആരോഗ്യ മേഖലയില്‍ വലിയ കുതിപ്പാണ് നടത്തുന്നത്.
പോഷണ മിഷന്‍ എന്നൊരു പദ്ധതി ഗവണ്‍മെന്റ് ആരംഭിച്ചിട്ടുണ്ട്.
ഇതിലൂടെ മുലകുടിക്കുന്ന പ്രായം മുതല്‍ കുഞ്ഞുങ്ങളുടെ ശാരീരീക വികാസത്തിനു വേണ്ട പോഷകാഹാരം ലഭ്യമാക്കുന്നു.
അതെ സമയം, ആരോഗ്യ സേവന മേഖലയിലെ മനുഷ്യവിഭവ ശേഷി വര്‍ധിപ്പിക്കുന്നതിനുള്ള പരിശ്രമങ്ങളും സമാന്തരമായി നടക്കുന്നുണ്ട്.
ആയൂഷ്മാന്‍ ഭാരതിന്റെ കീഴില്‍ വരുന്ന മൂന്നു വര്‍ഷങ്ങള്‍ക്കുള്ളില്‍ മികച്ച നിലവാരമുള്ള 2500 പുതിയ ആശുപത്രികളാണ് സ്ഥാപിക്കപ്പെടാന്‍ പോകുന്നത്.
ഈ ആശുപത്രികളെല്ലാം വരുന്നത് രണ്ടും മൂന്നും നിരയില്‍ ഉള്ള നഗരങ്ങളിലും പട്ടണങ്ങളിലുമാണ്.
തത്ഫലമായി ആ നഗരങ്ങളിലെ ഇടത്തരം കുടംബങ്ങള്‍ക്ക് പുതിയ അനേകായിരം തൊഴില്‍ സാധ്യതകള്‍ ഉണ്ടാകും.
മെഡിക്കല്‍ സേവനങ്ങള്‍ക്കൊപ്പം സാങ്കോതിക വൈദഗ്ധ്യം, കോള്‍ സെന്ററുകള്‍, മാനേജ്‌മെന്റ്, ഔഷധ നിര്‍മ്മാണം, സാമഗ്രികളുടെ നിര്‍മ്മാണം തുടങ്ങിയ മേഖലകളിലാണ് തൊഴിലവസരങ്ങള്‍ സൃഷ്ടിക്കപ്പെടുക.
പാരാമെഡിക്കല്‍ വിഭാഗത്തിനും പരിശീലനം സിദ്ധിച്ച ഡോക്ടര്‍ മാര്‍ക്കും വന്‍ ഡിമാന്റായിരിക്കും വരിക.
അതുപോലെ വൈദ്യശാസ്ത്ര മേഖലയുമായി ബന്ധപ്പെട്ട സ്റ്റാര്‍ട്ട് അപ്പുകള്‍ക്കും പുതിയ സാധ്യതകള്‍ ഉയരും.
ലക്ഷക്കണക്കിനു ഡോക്ടര്‍മാര്‍, നഴ്‌സുമാര്‍ ആശുപത്രി നടത്തിപ്പുമായി ബന്ധപ്പെട്ടയാളുകള്‍ എന്നിവര്‍ക്ക് അതുമായി ബന്ധപ്പെടാന്‍ അവസരം ലഭിക്കും.
ചുരുക്കത്തില്‍ രാജ്യത്തെ ഇടത്തരം കുടംബങ്ങള്‍ക്കും താഴ്ന്ന വരുമാനക്കാര്‍ക്കും വലിയ അവസരങ്ങളാണ് വരാന്‍ പോകുന്നത്.
രാജ്യത്തെ ഗ്രാമങ്ങള്‍ മുതല്‍ ഏകതല, ദ്വിതല നഗരങ്ങള്‍ എന്നിവയുടെ ആരോഗ്യ അടിസ്ഥാന സൗകര്യങ്ങള്‍ ശക്തിപ്പെടുത്താന്‍ ഗവണ്‍മെന്റ് വിശ്രമമെന്യെ പരിശ്രമിക്കുന്നു.
കഴിഞ്ഞ നാലു വര്‍ഷത്തിനുള്ളില്‍ പുതിയ 14 എഐഐഎംഎസുകളാണ് രാജ്യത്താകമാനം സ്ഥാപിതമായിരിക്കുന്നത്.
പ്രധാന്‍ മന്ത്രി സ്വാസ്ഥ്യ സുരക്ഷ യോജനയുടെ കീഴില്‍ ഓരോ സംസ്ഥാനത്തും ഓരോ ഐഐഎംഎസുകള്‍ സ്ഥാപിക്കാനുള്ള നീക്കം നടക്കുന്നു.
ഇതു കൂടാതെ രാജ്യത്തുടനീളം പുതിയ 82 മെഡിക്കല്‍ കോളജുകളുടെ നിര്‍മ്മാണവും പൂര്‍ത്തിയാവുകയാണ്.
രാജ്യത്തെ മൂന്നോ നാലോ പാര്‍ലമെന്റ് മണ്ഡലങ്ങള്‍ക്കായി ഒരു മെഡിക്കല്‍ കോളജ് എന്നനാണ് ഗവണ്‍മെന്റിന്റെ കാഴ്ച്ചപ്പാട്.
ഈ പദ്ധതി പ്രകാരം ഇന്ന രണ്ടു പുതിയ മെഡിക്കല്‍ കോളജുകള്‍ക്കു കൂടി ശിലാസ്ഥാപനം നടന്നു കഴിഞ്ഞു.
ഏകദേശം 600 കോടിയാണ് ഇവയുടെ നിര്‍മ്മാണ ചെലവ്.
നിര്‍മ്മാണത്തിലിരിക്കുന്ന കോദെര്‍മ, ചായ്ബാസ എന്നീ മെഡിക്കല്‍ കോളജുകളോടു ചേര്‍ന്ന് 400 ബെഡ്ഡുകള്‍ ഉള്ള ആശുപത്രികള്‍ കൂടി സൗകര്യപ്പെടുത്തുന്നുണ്ട്.
സഹോദരി സഹോദരന്മാരെ, കഴിഞ്ഞ നാലു വര്‍ഷമായി രാജ്യത്തെ മെഡിക്കല്‍ കോളജുകളില്‍ 25000 ബിരുദ ബിരുദാനന്തര സീറ്റുകള്‍ പുതുതായി കൂട്ടി ചേര്‍ത്തിട്ടുണ്ട്.
അടുത്ത നാലഞ്ചു വര്‍ഷത്തിനുള്ളില്‍ ഒരു ലക്ഷം പുതിയ ഡോക്ടര്‍മാര്‍ക്ക് പരിശീലനം നല്കി പുറത്തു കൊണ്ടുവരിക എന്നതാണ് ഗവണ്‍മെന്റിന്റെ ലക്ഷ്യം.
ഭാവിയില്‍ അടിസ്ഥാന സൗകര്യവും മനുഷ്യവിഭവ ശോഷിയും ഒരുപോലെ വികസിപ്പിക്കുക എന്ന ആവശ്യം മുന്നില്‍ കണ്ടാണ് ഇത്.
സുഹൃത്തുക്കളെ, വിദ്യാഭ്യാസത്തില്‍ എന്ന പോലെ ആരോഗ്യമേഖലയിലും നാം നടത്തുന്ന നിക്ഷേപം ഒരിക്കലും പാഴല്ല എന്ന് ദീന്‍ദയാല്‍ ഉപാധ്യായ ജി പറയുമായിരുന്നു.
മികച്ച വിദ്യാഭ്യാസവും നൈപുണ്യപരിശീലനവും ഇല്ലാതെ സമൂഹത്തിന്റെയും രാജ്യത്തിന്റെയും വികസനം സാധ്യമല്ല.
അതുപോലെ രോഗികളായ പൗരന്മാര്‍ക്ക് രാജ്യത്തെ സൃഷ്ടിക്കാനോ ശാക്തീകരിക്കാനോ സാധിക്കില്ല.
സുഹൃത്തുക്കളെ, ഈ പദ്ധതിയുമായി ബന്ധപ്പെട്ട ഓരോ വ്യക്തികളുടെയും സഹായത്തോടെ ആരോഗ്യ മിത്രങ്ങളുടെ പരിശ്രമം വഴി, ആശ, എഎന്‍എം സഹോദരിമാര്‍, ഡോക്ടര്‍മാര്‍, നഴ്‌സുമാര്‍, ജീവനക്കാര്‍ സേവന ദാതാക്കള്‍ തുടങ്ങിയവരുടെ സഹായത്തോടെ നമുക്ക് ഈ പദ്ധതി വിജയിപ്പിക്കാന്‍ സാധിക്കും.
അങ്ങനെ നമ്മുടെ രാജ്യത്തെ ആരോഗ്യമുള്ള രാഷ്ട്രമാക്കാന്‍ സാധിക്കും.
പുതിയ ഇന്ത്യ ആരോഗ്യമുള്ളതായിരിക്കണം, ശാക്തീകരിക്കപ്പെട്ടതാകണം, നിങ്ങളും ആരോഗ്യമുള്ളവരാകണം എന്ന് ഞാന്‍ ആശംസിക്കുന്നു.
ഈ പ്രതീക്ഷയോടെ പ്രധാന്‍ മന്ത്രി ജന്‍ ആരോഗ്യ യോജന ഈ രാജ്യത്തെ 125 കോചി ഇന്ത്യക്കാര്‍ക്കുമായി റാഞ്ചിയുടെ , ഭഗവാന്‍ മിശ്ര മുണ്ടെയുടെ ഈ മണ്ണില്‍ ഞാന്‍ ഇന്നു സമര്‍പ്പിക്കുന്നു.
വളരെ നന്ദി.
ഭാരതാംബ വിജയിക്കട്ടെ, ഭാരതാംബ വിജയിക്കട്ടെ, ഭാരതാംബ വിജയിക്കട്ടെ, ഞാന്‍ ആയൂഷ്മാന്‍ എന്നു പറയുമ്പോള്‍ നിങ്ങള്‍ ഭാരത് എന്നു മറുപടി പറയണം.
ആയൂഷ്മാന്‍ – ഭാരത് ആയൂഷ്മാന്‍ – ഭാരത് ആയൂഷ്മാന്‍ – ഭാരത് ആയൂഷ്മാന്‍ – ഭാരത് നിങ്ങല്‍ക്ക് എല്ലാവര്‍ക്കും നന്ദി.
