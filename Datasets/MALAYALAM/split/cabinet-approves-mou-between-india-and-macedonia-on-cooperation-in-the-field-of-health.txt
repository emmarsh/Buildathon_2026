ഇന്ത്യയും മാസിഡോണിയയുമായി ആരോഗ്യമേഖലയില്‍ ധാരണാപത്രം ഒപ്പുവെക്കുന്നതിനു പ്രധാനമന്ത്രി ശ്രീ.
നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്രമന്ത്രിസഭാ യോഗം അനുമതി നല്‍കി.
ധാരണാപത്രം ആരോഗ്യരംഗത്തു ശേഷിവര്‍ധനയും ഹ്രസ്വകാല മനുഷ്യവിഭവശേഷി പരിശീലനവും, ഡോക്ടര്‍മാരുടെയും ഉദ്യോഗസ്ഥരുടെയും മറ്റു ആരോഗ്യവിദഗ്ധരുടെ കൈമാറ്റം, മനുഷ്യവിഭവശേഷി വികസിപ്പിക്കുന്നതിനും ആരോഗ്യസംരക്ഷണ സംവിധാനങ്ങള്‍ ഒരുക്കുന്നതിനും സഹായം നല്‍കല്‍, പരസ്പരം തീരുമാനിക്കുന്ന മറ്റേതെങ്കിലും മേഖലയിലുള്ള സഹകരണം എന്നീ കാര്യങ്ങള്‍ ഉള്‍പ്പെടുന്നതാണ്.
സഹകരിച്ചു പ്രവര്‍ത്തിക്കേണ്ടത് എങ്ങനെയെന്നു തീരുമാനിക്കാനും തീരുമാനങ്ങള്‍ നടപ്പാക്കാനുമായി ഒരു പ്രവര്‍ത്തന സംഘം രൂപീകരിക്കും.
