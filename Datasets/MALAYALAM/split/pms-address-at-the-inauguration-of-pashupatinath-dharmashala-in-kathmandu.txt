ബഹുമാന്യനായ പ്രധാനമന്ത്രി ഒലി ജി, സാംസ്‌കാരിക, വിനോദസഞ്ചാര മന്ത്രി രവീന്ദര്‍ പ്രസാദ് അധികാരി ജി, പശുപതി മേഖലാ വികസന സമിതി അംഗം ഡോ. പ്രദീപ് ധകാല്‍ജി, ഇവിടെ സന്നിഹിതരായിരിക്കുന്ന മറ്റ് വിശിഷ്ടാതിഥികളേ, വിദൂരദേശങ്ങളില്‍ നിന്ന് ഇവിടെ എത്തിച്ചേര്‍ന്നിരിക്കുന്ന ഭോലേ ബാബാ ഭക്തരേ, നേപ്പാളിലെ എന്റെ സഹോദരീ സഹോദരന്മാരേ,
ഇന്നിതാ ബാബാ വിശ്വനാഥിന്റെ മണ്ണായ കാശിയില്‍നിന്നുള്ള ഒരു പുത്രന്‍ ഇവിടെ പശുപതിനാഥ് ജിയുടെ സവിധത്തില്‍ വന്ന് നിങ്ങളെ വണങ്ങുന്നു.
നേപ്പാള്‍ ഭാഷയെയും ഗുജറാത്തിലെ ജനങ്ങളെയും മനസ്സിലാക്കാന്‍ എളുപ്പമാണെന്ന് കുറച്ചു മുമ്പുമാത്രമാണ് പ്രധാനമന്ത്രി ഓലി ജി പറഞ്ഞത്.
ഇന്ത്യയും നേപ്പാളും തമ്മിലുള്ള സൗഹൃദം ആഴത്തിലുള്ളതാണ്.
ഒരു ദുരന്തത്തെ നിങ്ങള്‍ മറികടക്കുപ്പോള്‍ നിങ്ങളുടെ സ്വന്തമായ ഒരാള്‍ അവിടെ എത്തിച്ചേരുന്നത് വലിയ ആശ്വാസമാണ് നല്‍കുകയെന്ന് ഞങ്ങള്‍ക്കറിയാം.
അടല്‍ജിയുടെ വിയോഗമുണ്ടായി നിമിഷങ്ങള്‍ക്കുള്ളില്‍ ഓലി ജി എന്നെ വിളിക്കുകയും അനുശോചനങ്ങള്‍ അറിയിക്കുകയും ചെയ്തു.
അത് കേവലമൊരു ഔപചാരികതയല്ല എന്ന് എനിക്കറിയാം, ഒരാളുടെ ഉള്ളില്‍ നിന്നുള്ള സ്വാഭാവിക പ്രതികരണമായിരുന്നു അത്.
ആദരവും വികാരവും അറിയിച്ചുകൊണ്ട് നിങ്ങളുടെ വിദേശകാര്യ മന്ത്രിതന്നെ വന്ന് അടല്‍ജിയുടെ സംസ്‌കാര ചടങ്ങുകളില്‍ പങ്കെടുക്കുകയും ചെയ്തു!
അടല്‍ജിയുടെ കവിതകള്‍ നേപ്പാളിയിലേക്ക് പരിഭാഷപ്പെടുത്താന്‍ ഇന്ന് നേപ്പാള്‍ തീരുമാനിച്ചിരിക്കുകയാണ് ഇന്ന്.
ജ്ഞാനിയായ ഒരു മഹാത്മാവിന്റെ സ്മരണകളും സന്ദേശവും സംരക്ഷിച്ചുവയ്ക്കുക, പരിപാലിക്കുക, അടുത്ത തലമുറക്ക് അത് കൈമാറുക, അത് നാം എത്രത്തോളം ജീവിതത്തില്‍ പകര്‍ത്തുക എന്നതൊക്കെയാണ് ആ മഹാനായ ആത്മാവിന് നല്‍കാനാവുന്ന ശ്രദ്ധാഞ്ജലിയെന്ന് ഞാന്‍ വിശ്വസിക്കുന്നു.
അദ്ദേഹത്തിന് ഏറ്റവും നല്ല ശ്രദ്ധാഞ്ജലി അര്‍പ്പിച്ചതിന് ആദരണീയനായ ഓലി ജിക്കും നേപ്പാള്‍ ഗവണ്മെന്റിനും നേപ്പാള്‍ ജനതയ്ക്കും ഞാന്‍ എന്റെ ഹൃദയത്തില്‍ നിന്നുള്ള നന്ദി അറിയിക്കുകയും ചെയ്യുന്നു; അടല്‍ജിയുടെ ചിന്തയും ജ്ഞാനവും സമകാലിക സാഹചര്യങ്ങളെ നോക്കി കാണാന്‍ കവിതകളിലൂടെ അദ്ദേഹം പ്രകടമാക്കിയ കാഴ്ചപ്പാടും പകര്‍ന്നു നല്‍കാനുള്ള നേപ്പാളിന്റെ പരിശ്രമം അദ്ദേഹത്തിനുള്ള ഏറ്റവും മികച്ച ശ്രദ്ധാഞ്ജലിയാണ്.
നമ്മുടെ രണ്ടു രാജ്യങ്ങളും തമ്മിലുള്ള സാംസ്‌കാരിക ബന്ധങ്ങള്‍ വളരെ പഴക്കമുള്ളതാണ്.
ജനങ്ങള്‍ തമ്മിലുള്ള ബന്ധം ശക്തമാക്കുന്നില്ലെങ്കില്‍ ഒരു രാജ്യവും മറ്റു രാജ്യവുമായുള്ള ബന്ധം കരുത്തുറ്റതും ദീര്‍ഘവുമായിരിക്കില്ല എന്നുറപ്പാണ്.
ഡല്‍ഹിയിലെയും ഗവണ്‍മെന്റുകള്‍ മാത്രമാണ് ഒന്നിച്ചു ചേരുന്നതെങ്കില്‍, അതു മാത്രം പോരാ.
നേപ്പാളിലെയും ഇന്ത്യയിലെയും ജനങ്ങള്‍ പരസ്പരം ഇടപഴകാതെ ബന്ധം കരുത്തുറ്റതാകില്ല.
നേപ്പാള്‍-ഇന്ത്യാ സൗഹാര്‍ദത്തിന്റെ ഒരു പ്രതീകമായ ഈ ധര്‍മശാലയുടെ ഉദ്ഘാടനത്തിലൂടെ ജനങ്ങള്‍ തമ്മിലുള്ള പരസ്പര ബന്ധം ശക്തിപ്പെടുത്താനുള്ള ഗംഭീര പ്രവര്‍ത്തനമാണ് ഇന്നു നടക്കുന്നത്.
എന്റെ പ്രിയ സഹോദരീ സഹോദരന്മാരേ, എപ്പോഴൊക്കെ കാഠ്മണ്ഡുവില്‍ എത്തുമ്പോഴും നേപ്പാള്‍ ജനതയുടെ സ്‌നേഹവും അടുപ്പവും എന്നെ ആഴത്തില്‍ സ്വാധീനിക്കുന്നു.
ഇതെന്റെ മാത്രം അനുഭവമല്ല, നേപ്പാളിന് ഇന്ത്യയോടും ഇതേ അടുപ്പം കാണാവുന്നതാണ്.
ഏകദേശം നാല് വര്‍ഷം മുമ്പ് ശ്രാവണ മാസത്തിലെ അവസാനത്തെ തിങ്കളാഴ്ച പശുപതിനാഥ് ജിയുടെ പാദപൂജ ചെയ്യാന്‍ എനിക്കൊരു അവസരം ലഭിച്ചിരുന്നു.
മൂന്നു മാസത്തിനു മുമ്പ് ഞാനിവിടെ വന്നപ്പോള്‍ പ്രധാനപ്പെട്ട മൂന്നു ക്ഷേത്രങ്ങളും, അതായത് പശുപതിനാഥ്, മുക്തിനാഥ്, ജാനകിധാം എന്നിവ സന്ദര്‍ശിക്കാനുള്ള ഭാഗ്യം ലഭിച്ചു.
ഇന്നിപ്പോള്‍ ഒരിക്കല്‍ക്കൂടി ഇവിടെ എത്താനും ബാബാ പശുപതിനാഥന്റെ പാദങ്ങളില്‍ പ്രണമിക്കാനും സാധിച്ചതില്‍ ഞാന്‍ അതീവ സന്തോഷവാനാണ്.
ഈ വികാരം എന്റേതു മാത്രമല്ല,ആത്മീയ ജീവിതവും മതപരമായ ആചാരങ്ങളും പാലിക്കുന്ന, സദാ ദൈവഭക്തിയില്‍ മുഴുകുന്ന, ജീവിതത്തില്‍ ഒരിക്കലെങ്കിലും പശുപതിനാഥ് ജിയെ സന്ദര്‍ശിക്കാന്‍ ആഗ്രഹിക്കുന്ന ദശലക്ഷക്കണക്കിന് ശിവഭക്തര്‍ ഇന്ത്യയിലെമ്പാടും, ലോകമെമ്പാടുമുണ്ട്.
ശിവഭഗവാനോടുള്ള ഈ ഭക്തിയും ഇന്ത്യയിലെയും നേപ്പാളിലെയും ശിവഭക്തരുടെ സ്‌നേഹബന്ധവും ദൂരത്തിനും ഭൂമിശാസ്ത്രപരമായ ബുദ്ധിമുട്ടുകള്‍ക്കും അതീതമായി കരുത്തുറ്റതാണ്.
കാഠ്മണ്ഡുവും കന്യാകുമാരിയും തമ്മില്‍ ആയിരക്കണക്കിനു കിലോമീറ്റര്‍ അകലമുണ്ടെങ്കിലും പശുപതിനാഥ് ജിയുടെ കഥകള്‍ ആയിരത്തിയഞ്ഞൂറിലധികം വര്‍ഷങ്ങളായി തമിഴ്‌നാട്ടിലും മുഴങ്ങുന്നു.
ശൈവകുരുവറുടെ സ്ഥായിവരം പശുപതിനാഥ് ജി ഭഗവാന്റെ പ്രധാനപ്പെട്ട ഒരു ഇടമാണ്: പശുപതിനാഥ് ആകട്ടെ ദക്ഷിണേന്ത്യയിലെ വിദൂരദേശങ്ങളില്‍ നിന്നും, ഗണേഷന്റെയും കാര്‍ത്തിക്കിന്റെയും തലമുറയ്ക്കു ശേഷമുള്ളവരെപ്പോലെ എത്തുന്ന അദ്ദേഹത്തിന്റെ ധാരാളം ഭക്തര്‍ക്ക് ഇടം അനുവദിക്കുന്നു.
ലോകമെമ്പാടും നിന്ന് എത്തുന്ന സഞ്ചാരികള്‍ക്കും വിനോദസഞ്ചാരികള്‍ക്കും ശിവ ഭഗവാന്റെ ഭക്തര്‍ക്കും വേണ്ടി ഈ നേപ്പാള്‍- ഇന്ത്യാ സൗഹൃദ പശുപതി ധര്‍മശാല എന്റെ പ്രിയ സുഹൃത്ത് ഓലി ജിക്കൊപ്പം ചേര്‍ന്ന് നാടിനു സമര്‍പ്പിക്കാന്‍ സാധിച്ചതില്‍ ഞാനിന്നു കൃതാര്‍ത്ഥനാണ്.
ലോകമെമ്പാടും നിന്നെത്തുന്ന ഭക്തര്‍ക്ക് പ്രയോജനപ്രദമായ വിധം 125 കോടി ഇന്ത്യക്കാര്‍ക്കു വേണ്ടി ഭഗവാന്‍ പശുപതിനാഥിന്റെ പാദത്തില്‍ ഈയൊരു ചെറിയ സമര്‍പ്പണം നടത്താന്‍ അവസരം ലഭിച്ചത് എന്റെ ഭാഗ്യം.
സുഹൃത്തുക്കളേ, പശുപതിനാഥ്, മുക്തിനാഥ്, ജാനകിധാം എന്നിവ മുഴുവനും നേപ്പാളിന്റെ നാനാത്വത്തിലെ ഏകത്വത്തെ ഐക്യപ്പെടുത്തുകയും അതേസമയം തന്നെ നേപ്പാളും ഇന്ത്യയും തമ്മിലുള്ള ബന്ധത്തില്‍ പുതിയ ഒരു കരുത്ത് പകരുകയും ചെയ്യുന്നു.
ബാബാ വിശ്വനാഥും പശുപതിനാഥും കാശിയെയും കാഠ്മണ്ഡുവിനെയും തമ്മില്‍ ബന്ധിപ്പിക്കുന്നു; ഞാനാകട്ടെ സോമനാഥിന്റെ മണ്ണില്‍ നിന്നുമാണ്.
സോമനാഥില്‍ നിന്നു വിശ്വനാഥിലേക്ക്, വിശ്വനാഥില്‍ നിന്നു പശുപതിനാഥിലേക്ക്.
സമാനമായി സീതാ മാതാവും ശ്രീരാമ ഭഗവാനും തമ്മിലുള്ള ബന്ധം ജനകപുരത്തെയും അയോധ്യയെയും തമ്മില്‍ ബന്ധിപ്പിക്കുകയും ജഗന്നാഥ ഭഗവാനും മുക്തിനാഥും പുരിയെയും മഷ്താംഗിനെയും ബന്ധിപ്പിക്കുന്നു.
ഒരു വശത്ത് ധൗലഗിരിയും അന്നപൂര്‍ണയും മറുവശത്ത് സാഗരമാതാവും കാഞ്ചന്‍ജംഗയുമുള്ള ഈ മനോഹര ബാഗ്മതി താഴ്‌വരയ്ക്ക് പശുപതി ഭഗവാന്‍ കാര്‍മികത്വം വഹിക്കുന്നു.
ഇത് ശിവ ഭഗവാന്റെ ഭക്തജനങ്ങള്‍ക്കും ലോകമെമ്പാടും നിന്നുള്ള വിനോദ സഞ്ചാരികള്‍ക്കും മനോഹരവും അതിശയകരവുമായ ഒരു അനുഭവം പകരുന്നു.
ഒരര്‍ത്ഥത്തില്‍ കാഠ്മണ്ഡുവിലെ ഈ പുണ്യസ്ഥലം ഹിന്ദുയിസത്തിന്റെയും ബുദ്ധിസത്തിന്റെയും സംഗമസ്ഥലം കൂടിയാണ്.
ഈ രണ്ട് വിശ്വാസങ്ങളും പരസ്പരം ഉള്‍ക്കൊണ്ടിട്ടുമുണ്ട്, രണ്ടു വിശ്വാസങ്ങളുടെയും അനുയായികള്‍ തമ്മിലുള്ള സൗഹാര്‍ദം കാഠ്മണ്ഡുവിലെ ഇടവഴികളിലൂടെയും സഞ്ചാരപഥങ്ങളിലൂടെയും കടന്നുപോകുന്ന ആര്‍ക്കും അനുഭവവേദ്യമാവുകയും ചെയ്യും.
പശുപതിനാഥ് ജി ഭഗവാന്റെ ഈ ക്ഷേത്രവും ബുദ്ധ സംന്യാസിമാരുടെ അടയാളം പോലെ നിരവധി വിശ്വാസങ്ങളുടെ കേന്ദ്രവുമാണ്.
പ്രദീപ് ജി അല്‍പ്പം മുമ്പ് പറഞ്ഞതുപോലെ ഓം മണി പത്മേ ഹം ഗീതവും ഓം നമശിവായേ ഭജനവും എവിടെ ഒന്നുചേരുമെന്ന് മനസ്സിലാക്കാന്‍ സാധിക്കില്ല.
നേപ്പാളും ഇന്ത്യയും തമ്മിലുള്ള ബന്ധത്തില്‍ ഈ പാരമ്പര്യവും ഒരു പ്രധാനപ്പെട്ട കണ്ണിയാണ്.
നേപ്പാളിലെ ലുംബിനിയാണ് ലോകത്തിനു ഗൗതമനെ നല്‍കിയതെങ്കില്‍ ഇന്ത്യയിലെ ബോധഗയ അദ്ദേഹത്തെ ലോകത്തിന്റെ ബുദ്ധ ഭഗവാനാക്കി മാറ്റി.
തീവ്രവാദവും ഭീകരവാദവും പോലെ ആധുനിക ലോകത്തിന്റെ നിരവധി പ്രശ്‌നങ്ങള്‍ പരിഹരിക്കുന്നതിന് ഗൗതമ ബുദ്ധന്‍ കാണിച്ചുതന്ന പാത പ്രചോദനമാണ്.
സുഹൃത്തുക്കളേ, ഇന്ത്യക്കും നേപ്പാളിനും വിശ്വാസത്തിന്റെയും ആത്മാവിന്റെയും പൊരുത്തത്തിന്റെയും ചരിത്രപരമായ പങ്കാളിത്തമുണ്ട്.
ഇത് മുറിക്കാനാകാത്ത കരാറാണ്, ഇത് നമ്മുടെ അമൂല്യമായ നിധിയും പൈതൃകവുമാണ്.
ആയിരക്കണക്കിനു വര്‍ഷങ്ങളിലെ നമ്മുടെ മഹത്തായ ചരിത്രം, വസുധൈവ കുടുംബകത്തിന്റെ നമ്മുടെ പങ്കുവയ്ക്കപ്പെട്ട കൂറ് എന്നിവ ലോകത്തെ മറ്റു നിരവധി സംസ്‌കാരങ്ങളില്‍ നിന്നും രണ്ടു രാജ്യങ്ങളെയും വേര്‍തിരിക്കുന്നു.
സര്‍വേ ഭവന്തു സുഖിനാ: സര്‍വേ സന്തു നിര്‍മയ എന്നതിനേക്കുറിച്ച് ഓലി ജി പറഞ്ഞതുപോലെ.
സ്‌നേഹിക്കുന്ന ഒരാള്‍ക്കു വേണ്ടി മാത്രമല്ല എല്ലാവരുടെയും ക്ഷേമത്തിനു വേണ്ടി, ലോകത്തെ മുഴുവനാളുകള്‍ക്കും വേണ്ടി പ്രാര്‍ത്ഥിക്കുന്നു.
രണ്ടു രാജ്യങ്ങളുടെയും അടിസ്ഥാന തത്വശാസ്ത്രം ഇതാണ്.
ഈ സമ്പന്നമായ പാരമ്പര്യത്തില്‍ നിന്ന് ഉല്‍ഭവിക്കുന്ന ആത്മവിശ്വാസം നമ്മുടെ ഇടത്തെ ലോകത്തു സുരക്ഷിതമാക്കും.
ഈ വിശ്വാസമാണ് രണ്ട് രാജ്യങ്ങളുടെയും ഭാവി നിര്‍ണയിക്കുന്നത്.
ഇന്നു നാം എന്തുതന്നെ നേടാന്‍ പ്രാപ്തരാണെങ്കിലും എല്ലാവരും വികസിക്കുമ്പോള്‍ മാത്രമാണ് അത് അര്‍ത്ഥപൂര്‍ണമാവുക.
പ്രത്യേകിച്ചും നഷ്ടപ്പെട്ടവരാരോ അവരുടെ, പീഢിതരും ചൂഷിതരുമായവരുടെ.
ഇന്ത്യ ഇന്ന് സാമ്പത്തിക വികസത്തിന്റെ പുതിയ ഉയരങ്ങളിലാണ്.
അത് പരിഷ്‌കരണത്തിന്റെയും പ്രകടന മികവിന്റെയും പരിവര്‍ത്തനത്തിന്റെയും പാതയില്‍ ചലിക്കുകയാണ്.
അത് ഇന്ന് വികസനത്തിന്റെ ആകാശത്ത് ധ്രുവനക്ഷത്രം പോലെ തിളങ്ങുകയാണ്.
‘എല്ലാവര്‍ക്കുമൊപ്പം, എല്ലാവര്‍ക്കും വികസനം (സബ്കാ സാഥ്-സബ്കാ വികാസ്)’ എന്ന നാം മുന്നോട്ടു വച്ച തത്വശാസ്ത്രത്തില്‍ നമ്മുടെ നേപ്പാളി സഹോദരീ സഹോദരന്മാര്‍ക്കും ഒരേപോലെ സ്ഥാനമുണ്ട്.
‘എല്ലാവര്‍ക്കുമൊപ്പം, എല്ലാവര്‍ക്കും വികസനം’ എന്ന് നാം പറയുമ്പോള്‍ അത് എല്ലാവര്‍ക്കും വേണ്ടിയാണ്.
അയല്‍ക്കാരെ സഹായിക്കുകയും അവരുടെ ഐശ്വര്യത്തിനു സംഭാവന ചെയ്യുകയും എന്ന നമ്മുടെ പാരമ്പര്യത്തിന്റെ ഭാഗമാണ് അത്.
ബാബാ പശുപതിനാഥന്റെ അനുഗ്രഹം പോലെ തന്നെ.
രണ്ടു രാജ്യങ്ങളും തമ്മിലുള്ള ബന്ധവും മുന്നോട്ടു പോവുക തന്നെയാണ്.
സുഹൃത്തുക്കളേ, നേപ്പാള്‍ ഇന്ന് രാഷ്ട്രീയ സ്ഥിരതയിലാണ് എന്നതില്‍ എല്ലാ ഇന്ത്യക്കാരും സന്തോഷിക്കുന്നു.
നേപ്പാളിന്റെ വികസനം കുതിക്കുന്നത് ഈ സ്ഥിരതയുടെ ഫലമാണ്.
നേപ്പാളിന്റെയും ഇവിടുത്തെ ജനങ്ങളുടെയും ക്ഷേമത്തില്‍ എല്ലായ്‌പ്പോഴും ഇന്ത്യയുടെ സഹകരണവും ആശംസകളും ഉണ്ടാകുമെന്ന് പ്രധാനമന്ത്രിക്കും ഇവിടെ സന്നിഹിതരായിരിക്കുന്ന നേപ്പാള്‍ ജനതയ്ക്കും ഉറപ്പ് നല്‍കാന്‍ ഞാന്‍ ആഗ്രഹിക്കുന്നു.
ഈ നാടിനെ പശുപതിനാഥ ഭഗവാന്‍ അനുഗ്രഹിക്കുകയും ഇന്ത്യയും നേപ്പാളും തമ്മിലുള്ള സൗഹൃദത്തെ ആശിര്‍വദിക്കുകയും ചെയ്യട്ടെ എന്ന് ഞാന്‍ പ്രാര്‍ത്ഥിക്കുന്നു.
വിശ്വാസത്തിന്റെയും നാഗരികതയുടെയും സംസ്‌കാരത്തിന്റെയും അണമുറിയാത്ത ഈ മുന്നേറ്റം ഇന്ത്യയിലെയും നേപ്പാളിലെയും ദശലക്ഷക്കണക്കിന് ആളുകളുടെ ജീവിതങ്ങളെ സമ്പന്നമാക്കിക്കൊണ്ടിരിക്കുന്നു.
ഇന്ത്യ – നേപ്പാള്‍ സൗഹൃദ ധര്‍മശാല കുറച്ചു വിനോദസഞ്ചാരികള്‍ വന്നു താമസിക്കുന്ന ഒരു കെട്ടിടം മാത്രമാണെന്നോ ഇത് താമസിക്കാന്‍ മാത്രമുള്ള ഒരു ഇടമാണെന്നോ ഞാന്‍ കരുതുന്നില്ല.
ഇന്ത്യ-നേപ്പാള്‍ സൗഹൃദത്തിന്റെ അനുഭവം അവരുടെ ഹൃദയങ്ങളിലേക്ക് കടക്കും.
അവര്‍ തിരിച്ച് വീടുകളിലേക്ക് മടങ്ങുമ്പോള്‍ ഇന്ത്യയും നേപ്പാളും തമ്മിലുള്ള ഈ സനാതന സൗഹൃദത്തിന്റെ അനുഭവങ്ങളുംകൂടി പേറിയാണ് പോവുക.
സജ്ജീകരണങ്ങള്‍ നല്ലതായിരിക്കാമെങ്കിലും അവര്‍ ജീവിതത്തെയും ഈ ധര്‍മശാലയെയും ശക്തിപ്പെടുത്തുന്ന പ്രതീകം നമുക്ക് കരുത്തു പകരും; അത് അവരില്‍ത്തന്നെയുള്ള പ്രതീകങ്ങളാണ്.
ഈ സജ്ജീകരണങ്ങള്‍ യാത്രികര്‍ക്ക് രാത്രി തങ്ങാനുള്ള കേവലം സൗകര്യങ്ങളല്ല.
ഇത് നേപ്പാളിലെ വിനോദസഞ്ചാരത്തെ ശക്തിപ്പെടുത്തും.
നേപ്പാളില്‍ എത്തുന്ന വിനോദസഞ്ചാരികള്‍ക്ക് ഈ സജ്ജീകരണങ്ങള്‍ അധിക സൗകര്യം ലഭ്യമാക്കും.
ചെറിയ വരുമാനമുള്ളവര്‍ക്കും ഈ സൗകര്യങ്ങളുടെ നേട്ടം ലഭിക്കും.
ഈ കെട്ടിടം വെറുമൊരു കെട്ടിടമല്ല, വിശ്രമിക്കാനോ ഉറങ്ങാനോ മാത്രമുള്ള സ്ഥലവുമല്ല.
നേപ്പാളിന്റെ വിനോദസഞ്ചാരവുമായി ബന്ധപ്പെട്ട സാമ്പത്തിക പ്രവര്‍ത്തനങ്ങള്‍ക്ക് ഇത് പുതിയ ഒരു ഊര്‍ജ്ജം പകരും.
ഇത് അതിനു പുതിയൊരു കരുത്തും ഊര്‍ജ്ജവും പകരും.
പരമാവധി നിക്ഷേപത്തിലൂടെ പരമാവധി തൊഴില്‍ ഉണ്ടാക്കാന്‍ സാധ്യതയുള്ള മേഖലയാണ് വിനോദസഞ്ചാരം.
പൊതുജനത്തിന് ഇത്തരം സൗകര്യങ്ങള്‍ ലഭ്യമാകുമ്പോള്‍, വിനോദസഞ്ചാരികളും സന്ദര്‍ശിക്കും, അവരിവിടെ താമസിക്കും, ഒരു വിനോദസഞ്ചാരി താമസിക്കുമ്പോള്‍ ഉറപ്പായും അയാളില്‍ നിന്നു ചിലത് ലഭിക്കുകയും ചെയ്യും.
ഈ നേപ്പാള്‍-ഇന്ത്യ പശുപതിനാഥ ധര്‍മശാല താമസത്തിനും വിശ്രമത്തിനുമുള്ള വെറുമൊരു കെട്ടിടം മാത്രമല്ല സൗഹാര്‍ദത്തിന്റെ നെടുംതൂണ്‍ ആണെന്നു ഞാന്‍ വിശ്വസിക്കുന്നു.
സമ്പദ് വ്യവസ്ഥയ്ക്ക് ഗതിവേഗം ലഭ്യമാക്കുന്ന ഊര്‍ജ്ജകേന്ദ്രമായി ഇത് മാറും.
ഈ വിശ്വാസത്തോടെ ഒരിക്കല്‍ക്കൂടി ഞാന്‍ എന്റെ ഹൃദയംഗമമായ നന്ദി നേപ്പാള്‍ പ്രധാനമന്ത്രിയെ അറിയിക്കുന്നു.
കാരണം, ബംഗാള്‍ ഉള്‍ക്കടല്‍ ബഹുതല സാങ്കേതിക, സാമ്പത്തിക സഹകരണം (ബിഐഎംഎസ്ടിഇസി) പോലെയൊരു പ്രധാന സമ്മേളനം ലോകത്തിനു മുഴുവനും കാഠ്മണ്ഡുവില്‍ നിന്ന് പ്രസാദാത്മകമായ ഒരു സന്ദേശമാണ് നല്‍കിയത്.
ലോകജനസംഖ്യയുടെ ഇരുപത്തിരണ്ട് ശതമാനം പ്രതിനിധീകരിക്കുന്ന ബി.ഐ.എം.എസ.്ടി.ഇ.സി ഉച്ചകോടി നേപ്പാളില്‍ പശുപതിനാഥ ഭഗവാന്റെ കാലടികളില്‍ സംഘടിപ്പിച്ചപ്പോള്‍ ഇവിടെ രൂപപ്പെട്ട ദൃഢനിശ്ചയം പൂര്‍ത്തീകരിക്കപ്പെടാതെ പോകില്ല.
അതുകൊണ്ടുതന്നെ, പ്രധാനമന്ത്രി ഓലി ജിയുടെ പ്രാപ്തമായ നേതൃത്വത്തില്‍ കാഠ്മണ്ഡുവില്‍, ഹിമാലയത്തിന്റെ മടിത്തട്ടില്‍ എടുത്ത പ്രതിജ്ഞ ഈ മേഖലയില്‍ സമാധാനവും സുരക്ഷയും സ്ഥാപിക്കുന്നതില്‍ വലുതും നിര്‍ണായകവുമായ പങ്ക് വഹിക്കുമെന്നും ഞാന്‍ വിശ്വസിക്കുന്നു.
ഈ കാര്യം സഫലമാക്കിയ ഓലി ജി അഭിനന്ദനം അര്‍ഹിക്കുന്നു, അതുകൊണ്ടുതന്നെ ഞാന്‍ അദ്ദേഹത്തെ അഭിനന്ദിക്കുന്നു.
ഈയൊരു വേളയ്ക്കു വേണ്ടി നിങ്ങള്‍ ചെലവഴിച്ച സമയത്തെക്കുറിച്ച് ഒരിക്കല്‍ക്കൂടി പറയാന്‍ ഞാന്‍ ആഗ്രഹിക്കുന്നു.
ഈ സമ്മാനം നല്‍കാന്‍ നമുക്കൊന്നിച്ച് സാധിച്ചു എന്നത് വലിയ ഒരു ഭാഗ്യമാണ്.
ഇന്ത്യയിലെ ജനങ്ങളും നേപ്പാളിലെ ജനങ്ങളും ഈ സജ്ജീകരണത്തില്‍ ആഹ്ലാദിക്കുന്നവരാണ്.
ഈ സൗകര്യം സാമ്പത്തിക വളര്‍ച്ചയ്ക്ക് പുതിയ ഒരു അവസരം നല്‍കുകയും ചെയ്യും.
ഈ വികാരത്തോടെ പശുപതിനാഥ് ജി ഭഗവാന്റെ കാലടികളില്‍ ഒരിക്കല്‍ക്കൂടി ഞാന്‍ നമസ്‌കരിക്കുകയും എന്റെ പ്രസംഗം ഉപസംഹരിക്കുകയും ചെയ്യുന്നു.
വളരെ വളരെ നന്ദി.
