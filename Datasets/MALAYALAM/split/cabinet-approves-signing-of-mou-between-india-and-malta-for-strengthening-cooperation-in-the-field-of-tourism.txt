വിനോദസഞ്ചാര രംഗത്തെ പരസ്പര സഹകരണം പ്രോത്സാഹിപ്പിക്കുന്നതിന് ഇന്ത്യയും, മാള്‍ട്ടയും തമ്മില്‍ ധാരണാപത്രത്തില്‍ ഒപ്പിടുന്നതിന് പ്രധാനമന്ത്രിയുടെ അദ്ധ്യക്ഷതയില്‍ ചേര്‍ന്ന കേന്ദ്ര മന്ത്രിസഭായോഗം അനുമതി നല്‍കി.
മാള്‍ട്ടാ ഉപരാഷ്ട്രപതിയുടെ അടുത്ത് നടക്കാന്‍ പോകുന്ന സന്ദര്‍ശന വേളയിലായിരിക്കും ധാരണാപത്രം ഒപ്പിടുക.
ധാരണാപത്രത്തിന്റെ മുഖ്യ ലക്ഷ്യങ്ങള്‍ : 1.
രണ്ട് രാജ്യങ്ങളിലെയും ടൂറിസം വ്യവസായങ്ങളിലെ ഗുണനിലവാരമുള്ള ലക്ഷ്യ സ്ഥാനങ്ങള്‍ പ്രോത്സാഹിപ്പിക്കുക.
2. ഇന്ത്യയിലേയ്ക്കും, മാള്‍ട്ടയിലേയ്ക്കും വിനോദ സഞ്ചാരികളുടെ വരവ് വര്‍ദ്ധിപ്പിക്കുക.
3. ഇരു രാജ്യങ്ങളിലേയും ടൂറിസം, അനുബന്ധ വ്യവസായങ്ങള്‍ എന്നിവയില്‍ മനുഷ്യവിഭവശേഷി വികസനം പ്രോത്സാഹിപ്പിക്കുക.
4. പ്രകൃതിദത്തവും, സാംസ്‌ക്കാരിക പാരമ്പര്യത്തില്‍ അധിഷ്ഠിതവുമായ പുതിയൊരു വിനോദസഞ്ചാരത്തെ പ്രോത്സാഹിപ്പിക്കുക, വിവര സാങ്കേതികവിദ്യയുടെ ഉപയോഗത്തിലൂടെ സുസ്ഥിര വിനോദ സഞ്ചാരം വികസിപ്പിക്കുക.
5. രണ്ട് രാജ്യങ്ങളിലെയും ജനങ്ങള്‍ തമ്മിലുള്ള ബന്ധങ്ങള്‍ പരിപോഷിപ്പിക്കുന്നതിനുള്ള ഒരു ഉപാധിയായി വിനോദസഞ്ചാരത്തെ അംഗീകരിക്കുക.
പ്രയോജനങ്ങള്‍ : ടൂറിസം രംഗത്ത് സഹകരണം വര്‍ദ്ധിപ്പിക്കുന്നതിനുള്ള സ്ഥാപന വല്‍കൃതമായ ഒരു സംവിധാനത്തിന് ധാരണാപത്രം രണ്ട് രാഷ്ട്രങ്ങളെയും സഹായിക്കും.
കൂടാതെ മാള്‍ട്ടയില്‍ നിന്ന് ഇന്ത്യയിലേയ്ക്കുള്ള വിനോദ സഞ്ചാരികളുടെ എണ്ണത്തില്‍ വര്‍ദ്ധയുണ്ടാക്കാന്‍ ധാരണാപത്രം വഴിയൊരുക്കും.
ഇത് ഫലത്തില്‍ സാമ്പത്തിക വികസനത്തിലേയ്ക്കും, തൊഴില്‍ സൃഷ്ടിയിലേയ്ക്കും നയിക്കും.
വിശാലമായ ചട്ടക്കൂടില്‍, ഇരുകൂട്ടര്‍ക്കും ദീര്‍ഘകാലം പ്രയോജനപ്പെടുന്ന തരത്തില്‍ ടൂറിസം രംഗത്ത് സഹകരണം സാധ്യമാക്കുന്നതിന് അനുകൂലമായ സാഹചര്യം ധാരണാപത്രം സൃഷ്ടിക്കും.
രണ്ട് രാജ്യങ്ങളിലെയും മികച്ച സമ്പ്രദായങ്ങള്‍ കണ്ടെത്തി അവ ഉള്‍ക്കൊള്ളുന്നതിനുള്ള നടപടികളും ധാരണാപത്രത്തില്‍ ഉള്‍പ്പെടുത്തിയിട്ടുണ്ട്.
