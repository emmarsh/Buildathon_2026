ലോക സാമ്പത്തിക വേദി (ഡബ്ല്യുഇഎഫ്) അധ്യക്ഷന്‍ ശ്രീ ബോര്‍ജ്ജ് ബ്രെന്‍ഡെ, ആദരണീയരായ വ്യവസായികളെ, ലോകമെമ്പാടു നിന്നുമുള്ള മറ്റ് അതിഥികളെ, പ്രിയ സുഹൃത്തുക്കളേ!
ഈ പ്രത്യേക ചടങ്ങിലേക്ക് നിങ്ങളെല്ലാവരെയും ഞാന്‍ സ്വാഗതം ചെയ്യുന്നു.
നിങ്ങളുടെ വിലയേറിയ സമയം ഇവിടെ ചെലവഴിക്കുന്നതില്‍ എനിക്കുള്ള അകൈതവമായ നന്ദി അറിയിക്കുകയും ചെയ്യുന്നു.
നാലാം വ്യവസായ വിപ്ലവ നടത്തിപ്പിനുള്ള ഇന്ത്യയുടെ നാലാമത്തെയും കേന്ദ്രത്തിന്റെ ഉദ്ഘാടനത്തിന് ലോക സാമ്പത്തിക ഫോറം എന്നെയും ഉള്‍പ്പെടുത്തിയത് എനിക്കുള്ള ഒരു ആദരവാണ്.
സുഹൃത്തുക്കളേ, വ്യവസായം 4.0 എന്നത് കേവലം വ്യവസായത്തേക്കുറിച്ചല്ല പകരം ഭാവിയില്‍ മനുഷ്യ കുലത്തില്‍ ഉറപ്പായും സംഭവിക്കാന്‍ പോകുന്ന മാറ്റത്തിന്റെ ഘടകം കൂടിയാണ്.
ഇന്നത്തെ ആഗോള സാഹചര്യത്തില്‍ ഉയര്‍ന്നു വരുന്ന ഭിന്നിപ്പിക്കുന്നതും ആന്തരികമായി ബന്ധിപ്പിച്ചതുമായ സാങ്കേതികവിദ്യയുടെ വഴി പ്രവചനാതീതമാണ്.
വിവിധ സാങ്കേതികവിദ്യകളുടെ ഈ സഖ്യവും കേന്ദ്രീകരണവും നാലാം വ്യവസായ വിപ്ലവത്തിന്റെ അടിസ്ഥാനത്തില്‍ നിന്നുള്ളതാണ്.
ഈ സാങ്കേതികവിദ്യകളുടെ വ്യത്യസ്ഥ മാനങ്ങള്‍ ജനജീവിതത്തിന്റെ എല്ലാ വശങ്ങളെയും സ്പര്‍ശിക്കുകയും അവര്‍ പ്രവര്‍ത്തിക്കുന്ന വഴി മാറ്റിത്തീര്‍ക്കുകയും മുഴുവന്‍ ലോകവുമായി ആശയവിനിമയം നടത്തുകയും ചെയ്യുന്നു.
സാന്‍ഫ്രാന്‍സിസ്‌ക്കോയ്ക്കു ശേഷം ഇതുപോലെ ഒരു പ്രധാനപ്പെട്ട കേന്ദ്രം ഇന്നത്തെ സാഹചര്യത്തില്‍ ഇന്ത്യയില്‍ തുറക്കുകയാണ്.
ടോക്യോയും ബീജിംഗും ഉറപ്പായും ഭാവിയ്ക്കു വേണ്ടി അതിരുകളില്ലാത്ത സാധ്യതകള്‍ തുറക്കുന്നു.
ഇത്തരമൊരു വഴിത്തിരിവു സംരംഭത്തിന്റെ പേരില്‍ ലോക സാമ്പത്തിക വേദിയെ ഞാന്‍ അഭിനന്ദിക്കുകയും നന്ദി പറയുകയും ചെയ്യുന്നു.
ലോകമെമ്പാടുമുള്ള ജനങ്ങളുടെ ജീവിതത്തില്‍ നാലാം വ്യവസായ വിപ്ലവം എങ്ങനെയാണ് ഫലപ്രാപ്തി ഉണ്ടാക്കുന്നതെന്ന് നിങ്ങള്‍ക്കെല്ലാം കാണാന്‍ കഴിയുമെന്ന് എനിക്കുറപ്പുണ്ട്.
ഈ മേഖലയിലെ വിദഗ്ധര്‍ എന്ന നിലയില്‍ ഇതിന്റെ സൂക്ഷ്മഭേദങ്ങളേക്കുറിച്ച് നിങ്ങളെല്ലാവരും ചിന്താകുലരായിരിക്കുംം.
ഈ വിപ്ലവം ഇന്ത്യയ്ക്ക് എന്തുകൊണ്ട് പ്രധാനമാകുന്നുവെന്ന് മനസ്സിലാക്കിയിരിക്കേണ്ടതും ഈ വിപ്ലവത്തിന്റെ പൂര്‍ണ നേട്ടം എടുക്കാനുള്ള സാധ്യത എന്തുകൊണ്ട് ഇന്ത്യ്ക്ക് ഉണ്ടായി എന്നതും നമുക്കെല്ലാം വളരെ പ്രധാനമാണ്.
നിര്‍മ്മിത ബുദ്ധി, യന്ത്ര പഠനം, ഇന്റര്‍നെറ്റ് ഓഫ് തിംഗ്‌സ്, ബ്ലോക് ചെയിന്‍, ബിഗ് ഡേറ്റ എന്നിവ പോലുള്ള വളരുന്ന സാങ്കേതികവിദ്യകളുടെ ഉപയോഗത്തിനു യോജിച്ച കരുത്തുള്ള ഒരു പരിസ്ഥിതി ഇന്ത്യയ്ക്കുണ്ട്.
അതിന് ഇന്ത്യയുടെ വികസനത്തെ ദശലക്ഷക്കണക്കിന് പുതിയ തൊഴിലവസരങ്ങള്‍ സൃഷ്ടിക്കുന്നതിലൂടെ പുതിയ ഉയരങ്ങളിലേക്ക് കുതിപ്പിക്കാനും കഴിയും.
രാജ്യത്തെ എല്ലാ വ്യക്തികളുടെയും ജീവിതം മെച്ചപ്പെടുത്താന്‍ ഞങ്ങള്‍ പ്രാപ്തരാണ്.
വിവരസാങ്കേതിക വിദ്യാ മേഖലയില്‍ പതിറ്റാണ്ടുകളുടെ അനുഭവ സമ്പത്തുള്ള ഇന്ത്യയിലെ യുവത്വം സ്റ്റാര്‍ട്ടപ്പുകളുടെ ഊര്‍ജ്ജസ്വലമായ പരിസ്ഥിതിയില്‍ നിന്ന് ഊര്‍ജ്ജം ഉള്‍ക്കൊള്ളുന്നു.
ഇന്ന് സ്വന്തം കരുത്തും വിഭവങ്ങളും ശക്തിപ്പെടുത്തിക്കൊണ്ട് പുതിയ ഒരു ഇന്ത്യയ്ക്കു വേണ്ടിയുള്ള ദൃഢനിശ്ചയത്തോടെ ഇന്ത്യ മുന്നോട്ടു കുതിക്കുമ്പോള്‍ നാലാം വ്യവസായ വിപ്ലവം ആ പലഹാരത്തിനു മധുരം കൂട്ടുന്ന ഒന്നായി മാറുന്നു.
ഇന്ത്യ ഇത് വ്യവസായ സാഹചര്യങ്ങളിലെ ഒരു മാറ്റമായി മാത്രമല്ല കാണുന്നത്, മറിച്ച്, അതിന്റെ സാമൂഹിക ഘടനയിലെ മാറ്റത്തിന്റെ ചാലകശക്തിയായി കൂടിയാണ്.
വ്യവസായം ഒരു വേദിയും ഉല്‍പ്പാദനം ഒരു പ്രക്രിയയും സാങ്കേതികവിദ്യ ഒരു ഉപകരണവുമായിരിക്കുമ്പോഴും അതിന്റെ ആത്യന്തിക ലക്ഷ്യം സമൂഹത്തിലെ പാര്‍ശ്വവല്‍ക്കരിക്കപ്പെട്ടവര്‍ക്കും പിന്തള്ളപ്പെട്ടവര്‍ക്കും മെച്ചം നല്‍കുകയും അവരെ പരിവര്‍ത്തിപ്പിക്കുകയുമാണ്.
സുഹൃത്തുക്കളേ,
സാമൂഹികവും സാമ്പത്തികവുമായ നിരവധി ദൗര്‍ബല്യങ്ങളെ എന്നേക്കുമായി നിര്‍മാര്‍ജ്ജനം ചെയ്യാന്‍ സാധിക്കുന്ന ഒന്നായാണ് വ്യവസായം 4.0യിലെ ശക്തിയെ ഞാന്‍ കാണുന്നത്.
ഒരു ഇ-തിരിച്ചുപോക്കിന്റെ പ്രസാദാത്മക മാറ്റത്തിനാണ് ഇന്ത്യ സാക്ഷിയായിക്കൊണ്ടിരിക്കുന്നത്.
വ്യവസായം 4.0 ഉപയോഗത്തിന് ഇന്ത്യയുടെ ദാരിദ്ര്യ നിര്‍മാര്‍ജ്ജനത്തില്‍ ഒരു നിര്‍ണായക പങ്ക് നിര്‍വഹിക്കാനുണ്ടെന്നാണ് ഞാന്‍ ഉറച്ചു വിശ്വസിക്കുന്നത്.
പാവപ്പെട്ടവരും നഷ്ടങ്ങള്‍ സംഭവിച്ചവരും പാര്‍ശ്വവല്‍ക്കരിക്കപ്പെട്ടവരും ഈ വിപ്ലവത്തിന്റെ നേട്ടം കൊയ്യും.
ഇന്ത്യയെപ്പോലെ വിശാലവും വിഭിന്നവുമായ ഒരു രാജ്യത്ത് പ്രവര്‍ത്തിക്കാന്‍ ആവശ്യമായ വികസത്തിന്റെ വേഗതയും തോതും വര്‍ധിപ്പിക്കാന്‍ ഇ വിപ്ലവത്തിന് വളരെയധികം സഹായിക്കാന്‍ കഴിയും.
സുഹൃത്തുക്കളേ, ഒരു കരുത്തുറ്റ അടിത്തറയില്ലാതെ ഒരുതരം അടിസ്ഥാനസൗകര്യത്തിനും ഉറപ്പോടെ നില്‍ക്കാനാകില്ല.
വിപ്ലവത്തെ ശക്തമായി പിന്തുണയ്ക്കുന്നതിന് ഒരു രാജ്യം എങ്ങനെ സന്നദ്ധവും തയ്യാറെടുപ്പിലുമാണ് എന്നതില്‍ വ്യവസായം 4.0ന്റെ വിജയം ഒരു വലിയ ഘടകമാണ്.
ഇന്ത്യയെ നാലാം വ്യവസായ വിപ്ലവത്തിന് തയ്യാറെടുപ്പിക്കുന്നതില്‍ നാലര വര്‍ഷം പിന്നിടുന്ന ഗവണ്‍മെന്റ് നിരവധി പ്രധാനപ്പെട്ട കാര്യങ്ങള്‍ ചെയ്തു എന്നതില്‍ ഞാനിന്ന് അഭിമാനിക്കുന്നു.
അതില്‍ വന്‍തോതിലുള്ള നേട്ടം സാധ്യമാക്കുകയും ചെയ്തു.
എന്റെ ആവേശത്തിന്റെയും ആത്മവിശ്വാസത്തിന്റെയും കാരണങ്ങളേക്കുറിച്ച് വിശദമായ ഒരു അവതരണം നിങ്ങള്‍ക്കു മുന്നില്‍ നടത്താന്‍ ഞാന്‍ ആഗ്രഹിക്കുന്നു.
സുഹൃത്തുക്കളേ, വ്യവസായം 4.0 യോടുള്ള ബഹുമാനത്തോടെ തന്നെ, നിങ്ങള്‍ ഒരു വാക്കൊന്നു നീക്കിയാല്‍ അതിന് അതിന്റെ അര്‍ത്ഥം നഷ്ടമാകും.
ഡിജിറ്റല്‍ എന്നതാണ് ആ വാക്ക്; കുതിച്ചുയരുന്ന പുതിയ ഇന്ത്യയുടെ പര്യായപദമായിത്തീര്‍ന്ന വാക്ക്.
ഡിജിറ്റല്‍ ഇന്ത്യ പ്രചാരണ പരിപാടി ഇന്ത്യയിലെ ഗ്രാമങ്ങളുടെ മുക്കുമൂലകളില്‍ ടെലികോം വിവരങ്ങള്‍ പ്രാപ്യമാക്കിയിരിക്കുന്നു.
അതിന്റെ അടിസ്ഥാനസൗകര്യത്തിനു ആറിരട്ടി നിക്ഷേപം നടത്തിക്കൊണ്ട് രാജ്യത്തിന്റെ ടെലികോം മേഖലയെ ശക്തിപ്പെടുത്താനുള്ള മുന്‍കൈശ്രമം കഴിഞ്ഞ നാലര വര്‍ഷക്കാലം ഗവണ്‍മെന്റ് നടത്തി.
സുഹൃത്തുക്കളേ, 2014ല്‍ രാജ്യത്തെ 70 ദശലക്ഷം ആളുകള്‍ക്കാണ് ഡിജിറ്റല്‍ വ്യക്തിത്വം ഉണ്ടായിരുന്നതെങ്കില്‍ ഇന്ന് 120 ദശലക്ഷത്തിലധികം ആളുകള്‍ക്ക് അവരുടെ ഡിജിറ്റല്‍ തിരിച്ചറിയല്‍ രേഖയായ ആധാര്‍ ഉണ്ട്.
2014ല്‍ ഇന്ത്യയ്ക്ക് എട്ട് ലക്ഷത്തില്‍ താഴെ മൊബൈല്‍ അധിഷ്ഠിത കൈമാറ്റ- സ്വീകാര സ്റ്റേഷനുകളാണ് ഉണ്ടായിരുന്നത്.
ഇന്ന് അവയുടെ എണ്ണം 18 ലക്ഷം കവിഞ്ഞു.
2014ല്‍ ആകെ ടെലി ക്ഷമത75 ശതമാനമായിരുന്നത് ഇന്ന് 93 ശതമാനമായി വര്‍ധിച്ചു.
ആ കാലത്ത് മൊബൈല്‍ ഇന്റര്‍നെറ്റ് വരിക്കാര്‍ 23 കോടിയായിരുന്നത് ഇന്ന് അതിന്റെ ഇരട്ടികവിഞ്ഞ് 50 കോടിയിലധികമായി.
കഴിഞ്ഞ നാല് വര്‍ഷംകൊണ്ട് ഇന്റര്‍നെറ്റ് ലഭ്യത 75 ശതമാനത്തിലധികമായി വര്‍ധിച്ചു.
മൂന്നു വര്‍ഷംകൊണ്ട് ഇന്ത്യാ ഗവണ്‍മെന്റ് മൂന്നു ലക്ഷം കിലോമീറ്ററിലധികം ഒപ്റ്റിക്കല്‍ ഫൈബര്‍ കേബിള്‍ സ്ഥാപിച്ചു.
ഇത് തദ്ദേശ ഭരണ അടിസ്ഥാനഘടനയുടെ കരുത്തുറ്റ ഇടപെടലിന്റെ ഫലമാണ്.
2014നു മുമ്പ് രാജ്യത്തെ അമ്പത് പഞ്ചായത്തുകള്‍ മാത്രമാണ് ഒപ്റ്റിക്കല്‍ ഫൈബര്‍ കൊണ്ട് ബന്ധിപ്പിച്ചിരുന്നത്.
ഇന്ന് ലക്ഷത്തിലധികം പഞ്ചായത്തുകള്‍ ബന്ധിപ്പിച്ചിരിക്കുന്നു.
വളരെ വേഗംതന്നെ രാജ്യത്തെ രണ്ടര ലക്ഷം പഞ്ചായത്തുകളെ ഒപ്റ്റിക്കല്‍ ഫൈബര്‍ ബന്ധം എന്ന ലക്ഷ്യത്തില്‍ എത്തിക്കും.
സുഹൃത്തുക്കളേ, 2014 നു മുമ്പ് 83000 പൊതുസേവന കേന്ദ്രങ്ങള്‍ മാത്രമാണ് രാജ്യത്തുണ്ടായിരുന്നത്.
ഇന്ന് ഇന്ത്യയില്‍ മൂന്നു ലക്ഷത്തിലധികം പൊതുസേവന കേന്ദ്രങ്ങളുണ്ട്.
രാജ്യത്തെ വിദൂര പ്രദേശങ്ങളിലെ ഗ്രാമങ്ങളില്‍ 32,000 വൈഫൈ ഹോട്ട്‌സ്‌പോട്ടുകള്‍ ലഭ്യമാക്കുന്നതിന് ഗവണ്‍മെന്റ് പ്രവര്‍ത്തിക്കുന്നു.
കഴിഞ്ഞ നാല് വര്‍ഷംകൊണ്ട് ഇന്ത്യക്കാരുടെ ജീവിതത്തെ ഡിജിറ്റല്‍ ഇന്ത്യ പ്രചാരണ പരിപാടി മാറ്റിമറിച്ചു.
സുഹൃത്തുക്കളേ, വ്യവസായം 4.0യുടെ ഫലമായി 2014ല്‍ ലഭ്യമായിരുന്നതിനേക്കാള്‍ മുപ്പത് ഇരട്ടിയിലധികം മൊബൈല്‍ ഇന്റര്‍നെറ്റ് ഡേറ്റ ഇന്ത്യന്‍ പൗരന്മാര്‍ ഉപയോഗിക്കുന്നു.
താല്‍പര്യജനകമായ ഒരു കാര്യം എന്താണെന്നു വച്ചാല്‍, ഏറ്റവുമധികം മൊബൈല്‍ ഇന്റര്‍നെറ്റ് ഡേറ്റ ഉപയോഗിക്കുന്നവരും ഏറ്റവും കുറഞ്ഞ ചെലവില്‍ ലഭ്യമാകുന്നതും ഇന്ത്യയിലാണ് എന്നതാണ്.
2014നുശേഷം ഇന്ത്യയിലെ മൊബൈല്‍ ഇന്റര്‍നെറ്റ് ഡേറ്റയുടെ മൂല്യം തൊണ്ണൂറ് ശതമാനം കുറഞ്ഞതാണ് ഇതിനു കാരണം.
സുഹൃത്തുക്കളേ, മറ്റൊരിടത്തും ഇതുപോലെ ഒരു വിജയഗാഥ നിങ്ങള്‍ക്കു കേള്‍ക്കാന്‍ കഴിയില്ല.
ഇത് 2014 മുതല്‍ നടത്തിയ മുമ്പൊരിക്കലുമില്ലാത്ത യാത്രയുടെ നേട്ടമാണ്.
ഇന്ന് ഇന്ത്യ പരിഗണിക്കപ്പടുന്നത് ലോകത്തിലെ ഏറ്റവും വലിയ ഡിജിറ്റല്‍ അടിസ്ഥാനസൗകര്യ രാജ്യങ്ങളിലൊന്നായാണ്.
ആധാര്‍ പോലുള്ള സവിശേഷ സംവിധാനങ്ങള്‍, യുപിഐ പോലുള്ള ഏകീകൃത പണമടയ്ക്കല്‍ സംവിധാനം, ഇ സൂചകങ്ങള്‍, ഇ ദേശീയ കാര്‍ഷിക വിപണി അഥവാ ഇനാം (enam), ഗവണ്‍മെന്റിന്റെ ഇ വിപണി ഇടം (gem), ഡിജി ലോക്കര്‍ എന്നിവ ഇന്ത്യയെ നിര്‍മിത ബുദ്ധിയിലൂടെ സാങ്കേതികവിദ്യാ നേതൃസ്ഥാനത്ത് എത്തിച്ചിരിക്കുന്നു.
ഇവയിലൂടെ എല്ലാം കൂടുതല്‍ക്കൂടുതല്‍ ആളുകള്‍ ഡിജിറ്റല്‍ സാങ്കേതികവിദ്യയുമായി ബന്ധപ്പെടുന്നത് വര്‍ധിക്കുന്നു.
ഇന്ത്യയുടെ ഡിജിറ്റല്‍ അടിസ്ഥാനസൗകര്യം രാജ്യത്തെ സ്റ്റാര്‍ട്ടപ്പുകള്‍ക്ക് ഈ വേദികളിലൂടെ നവീനാശയങ്ങളുടെ അവസരങ്ങള്‍ നല്‍കുന്നു.
ഈ നവീനാശയങ്ങള്‍ രാജ്യത്തിന്റെ എംഎസ്എംഇ മേഖലയെ ശക്തമാക്കുന്നതിനും പ്രവര്‍ത്തിക്കുന്നു.
സുഹൃത്തുക്കളേ, നിര്‍മ്മിത ബുദ്ധി (എഐ) ഗവേഷണാടിസ്ഥാനത്തിലുള്ള കൊള്ള തടയല്‍ സംവിധാനം ഇന്ത്യയില്‍ തയ്യാറാക്കുന്നതിനുള്ള ഒരു ദേശീയ നയം ഇന്ത്യ വികസിപ്പിച്ചുകഴിഞ്ഞു.
‘എല്ലാവരുടെയും വികസനം, എല്ലാവര്‍ക്കുമൊപ്പം’ എന്ന ആസകല വളര്‍ച്ചാ കാഴ്ടചപ്പാടിനു തുടര്‍ച്ചയായി ഗവണ്‍മെന്റ് ‘എല്ലാവര്‍ക്കും നിര്‍മ്മിത ബുദ്ധി’ എന്ന ഒരു ആഹ്വാനം പുറപ്പെടുവിച്ചിരിക്കുന്നു.
എങ്ങനെയാണ് ഗവേഷണ പരിസ്ഥിതി സംവിധാനം സൃഷ്ടിക്കുന്നത്, അതിന്റെ ഏറ്റെടുക്കല്‍ പ്രോല്‍സാഹിപ്പിക്കുന്നത്, പ്രസക്തമായ നൈപുണ്യ വെല്ലുവിളികള്‍ കൈകാര്യം ചെയ്യുന്നത് എന്നീ പ്രധാന വിഷയങ്ങളെ വിശദമായി അഭിമുഖീകരിച്ചുകഴിഞ്ഞിരിക്കുന്നു.
കൃഷി, ആരോഗ്യം, വിദ്യാഭ്യാസം എന്നിവ പോലെ ഇന്ത്യയിലെ പൊതുസമൂഹവുമായി ബന്ധപ്പെട്ട മേഖലകള്‍ക്ക് പ്രത്യേക ശ്രദ്ധ കൊടുക്കുന്നു.
ഈ മേഖലകളില്‍ ഗവണ്‍മെന്റ് നിരവധി പ്രാരംഭ പദ്ധതികള്‍ക്ക് തുടക്കമിട്ടു.
ഇതുമായി ചേര്‍ത്തുതന്നെ സമീപകാലത്തു നാം മൊബിലിറ്റി സംബന്ധിച്ച ഒരു വലിയ സമ്മേളനവും ഇന്ത്യയില്‍ സംഘടിപ്പിച്ചു.
മുംബൈയിലെ പുതിയ ലോക സാമ്പത്തിക വേദി കേന്ദ്രം ഈ സംരംഭത്തെ കൂടുതല്‍ ഏകീകരിക്കാന്‍ പ്രവര്‍ത്തിക്കും.
ഈ കേന്ദ്രങ്ങള്‍ ആസകല വളര്‍ച്ചയുടെ കാഴ്ചപ്പാടിനെ മുന്നോട്ടുകൊണ്ടുപോവുകയും ‘എല്ലാവരുടെയും അരികെ, എല്ലാവര്‍ക്കും വികസനം’ പദ്ധതിയുടെ ദിശയിലേക്ക് എത്തുന്നതിനുള്ള ശ്രമങ്ങളെ പ്രോല്‍സാഹിപ്പിക്കുകയും പിന്തുണ നല്‍കുകയും ചെയ്യും.
പുതിയ വളര്‍ന്നുവരുന്ന സാങ്കേതികവിദ്യകള്‍ക്കു ചുറ്റും ഗവണ്‍മെന്റിന്റെ നയങ്ങളെ രൂപപ്പെടുത്താന്‍ ഈ കേന്ദ്രം സഹായിക്കും.
ഇത് ഇന്ത്യയുടെ പൊതുമേഖലയെയും സ്വകാര്യ മേഖലയെയും സഹായിക്കും.
തീര്‍ച്ചയായും വ്യവസായം 4.0യുടെ പുതിയ മാനങ്ങളെ പരിപാലിക്കുന്നതിനു സഹായിക്കാനുള്ള വിവിധ സംസ്ഥാന ഗവണ്‍മെന്റുകളുടെ പ്രവര്‍ത്തനത്തില്‍ പുതിയ തിരിച്ചറിവുകള്‍ ഉണ്ടാക്കാന്‍ ഇത് ഉറപ്പായും സഹായിക്കും.
ഗവണ്‍മെന്റ് സേവനങ്ങള്‍ മെച്ചപ്പെടുത്തുന്നതിന് മഹാരാഷ്ട്ര ഗവണ്‍മെന്റും ഈ കേന്ദ്രവുമായി ചേര്‍ന്ന് ഡ്രോണ്‍, ഇന്റര്‍നെറ്റ് ഓഫ് തിംഗ്‌സ് എന്നിവയുടെ സഹായത്തോടെ പദ്ധതികള്‍ തുടങ്ങിയതായാണ് എനിക്ക് അറിയാന്‍ കഴിഞ്ഞത്.
ഈ ഗംഭീര പദ്ധതിയുടെ പേരില്‍ മഹാരാഷ്ട്ര മുഖ്യമന്ത്രിയെ ഞാന്‍ അഭിനന്ദിക്കുന്നു.
വരും ദിവസങ്ങളില്‍ എല്ലാ സംസ്ഥാനങ്ങളിലും ഇതുപോലുള്ള നിരവധി പദ്ധതികള്‍ തുടങ്ങും എന്ന് ഞാന്‍ പ്രതീക്ഷിക്കുന്നു.
സുഹൃത്തുക്കളേ, ഇന്ത്യയില്‍ വ്യവസായം 4.0 യുടെ ശാക്തീകരണത്തിനും നിര്‍മ്മിത ബുദ്ധിയുടെ വ്യാപനത്തിനുമൊപ്പം ജനങ്ങള്‍ക്ക് കുറഞ്ഞ ചിലവില്‍ ആരോഗ്യ പരിരക്ഷാ സൗകര്യങ്ങള്‍ ലഭിക്കും.
ഇത് കാര്‍ഷിക മേഖലയിലേക്ക് വ്യാപിപ്പിക്കുന്നതോടെ കര്‍ഷകര്‍ക്ക് ലാഭം വര്‍ധിക്കുകയും ധാന്യങ്ങള്‍ പാഴാകുന്നത് അവസാനിക്കുകയും ചെയ്യും.
അവരുടെ വരുമാനത്തില്‍ വര്‍ധനവുണ്ടാകും.
കാലാവസ്ഥയെയും വിളവിനെയും വിത്തുവിതയ്ക്കല്‍ കാലചക്രത്തെയും കുറിച്ചുള്ള തികഞ്ഞ അറിവോടെ ഇന്ത്യയിലെ കര്‍ഷകര്‍ക്ക് ശരിയായ തീരുമാനമെടുക്കാന്‍ ഈ ഉപായം സഹായിക്കും.
ഇരുപത്തിയൊന്നാം നൂറ്റാണ്ടില്‍ സ്മാര്‍ട് സിറ്റികള്‍ പോലുള്ള അടിസ്ഥാനസൗകര്യങ്ങള്‍ ശക്തിപ്പെടുത്താനാണ് കേന്ദ്ര ഗവണ്‍മെന്റ് ലക്ഷ്യമിടുന്നത്.
ഒപ്പം, രാജ്യത്തെ ഗ്രാമങ്ങള്‍ തമ്മിലുള്ള ബന്ധിപ്പിക്കല്‍ വര്‍ധിപ്പിക്കാനും സഹായിക്കും.
സ്മാര്‍ട് മൊബിലിറ്റി, ഗതാഗതം എന്നീ കാര്യങ്ങളുമായി ബന്ധപ്പെട്ട പ്രശ്‌നങ്ങള്‍ക്കുള്ള പരിഹാരവും സ്മാര്‍ട് നഗരങ്ങളിലെ ഗതാഗതക്കുരുക്ക് അഴിക്കാനുള്ള മാര്‍ഗങ്ങളും പോലും ഗവണ്‍മെന്റ് ആരായുകയാണ്.
ഭാഷാപരമായ വൈവിധ്യംകൊണ്ട് നമ്മുടെ രാജ്യം അനുഗ്രഹീതമാണ്.
നിര്‍മ്മിത ബുദ്ധിയുടെ സഹായത്തിനൊപ്പം വിവിധ പ്രാദേശിക ഭാഷകളില്‍ ആശയങ്ങള്‍ കൈമാറുകയും ഇപ്പോള്‍ സാധ്യമാണ്.
ഇതേ വിധംതന്നെ ഇന്ത്യയിലെ ഭിന്നശേഷിക്കാരായ എന്റെ സഹോദരീ സഹോദരന്മാര്‍ അഭിമുഖീകരിക്കുന്ന ദൈനംദിന പ്രശ്‌നങ്ങള്‍ക്കും പരിഹാരം ലഭ്യമാക്കുന്നതിലെ പ്രാപ്തി വര്‍ധിപ്പിക്കാന്‍ നിര്‍മ്മിത ബുദ്ധിയുടെ ബഹുതല ഉപയോഗം സഹായിക്കും.
സുഹൃത്തുക്കളേ, വിവിധ തലങ്ങളിലെ ആശങ്കകള്‍ അഭിമുഖീകരിക്കാനുള്ള പ്രവര്‍ത്തനങ്ങള്‍ തുടങ്ങിക്കഴിഞ്ഞു.
ഇത് ‘ഇന്ത്യയ്ക്കു വേണ്ടി പരിഹരിക്കുക, ലോകത്തിനു വേണ്ടി പരിഹരിക്കുക’ എന്ന ലക്ഷ്യത്തിലേക്കും കൂടി സംയോജിപ്പിക്കുകയാണ്.
നാം പ്രാദേശിക പരിഹാരത്തില്‍ നിന്ന് ആഗോള പരിഹാരത്തിലേക്ക് വികസിക്കുകയുമാണ്.
മറ്റൊരു സാങ്കേതിക വിദ്യ വളരെ പ്രധാനമാണ്, അതാണ് ബ്ലോക് ചെയിന്‍.
ഈ സാങ്കേതിക വിദ്യ ജനങ്ങളില്‍ ‘ ഏറ്റവും കുറച്ച് ഗവണ്മെന്റ്, പരമാവധി ഭരണ നിര്‍വഹണം’ എന്ന കാഴ്ചപ്പാട് വര്‍ധിപ്പിക്കും.
ഈ സാങ്കേതിക വിദ്യയ്‌ക്കൊപ്പം ഭാവിയില്‍ സ്വാശ്രയ ഭരണനിര്‍വഹണവും സ്വാശ്രയ സാക്ഷ്യപ്പെടുത്തലും വ്യാപിപ്പിക്കാനാകും.
ഇതിന്റെ സഹായത്തോടെ ഗവണ്‍മെന്റിന്റെ എല്ലാ നടപടിക്രമങ്ങളും അഭിപ്രായ വ്യത്യാസങ്ങളും കുരുക്കുകളും മറികടക്കാന്‍ സാധിക്കും.
ഈ പ്രക്രിയകളിലെ വികാസം സുതാര്യത വര്‍ധിപ്പിക്കുകയും അഴിമതിയും കുറ്റകൃത്യങ്ങളും കുറയ്ക്കുകയും ചെയ്യും.
നമ്മുടെ ജനങ്ങളുടെ ജീവിതം ഇത് സുഗമമാക്കുകയും ചെയ്യും.
സുഹൃത്തുക്കളേ, ബ്ലോക് ചെയിന്‍ സാങ്കേതികവിദ്യയുടെ വ്യാപനം ‘വ്യവസായനിര്‍വഹണം എളുപ്പമാക്കല്‍’ പ്രക്രിയയ്ക്ക് കരുത്ത് വര്‍ധിപ്പിക്കുകയും അത് ഇന്ത്യയുടെ ആഗോള റാങ്ക് ഉയര്‍ത്താന്‍ പ്രാപ്തമാക്കുകയും ചെയ്യും.
ഗവണ്‍മെന്റില്‍ നിന്നുള്ള എല്ലാ വിധ സേവനങ്ങള്‍, പ്രകൃതി വിഭവങ്ങളുടെ കൈകാര്യകര്‍തൃത്വം, ഭൂമിയുടെ രജിസ്‌ട്രേഷന്‍, കരാര്‍, വൈദ്യുതി കണക്ഷന്‍, മറ്റു നിരവധി ഭരണപരമായ കാര്യങ്ങള്‍ എന്നിവയ്ക്ക് ഇത് വേഗത വര്‍ധിപ്പിക്കും.
ഇതിന്റെ ഉണര്‍വില്‍ ബ്ലോക് ചെയിന്‍ ഉപയോഗത്തില്‍ ഒരു ദേശീയ നയം ഉണ്ടാക്കുന്നതിനും ഇന്ത്യ പ്രവര്‍ത്തിക്കും.
മുംബൈയിലെ ഡബ്ല്യുഇഎഫ് കേന്ദ്രവും ഇതിനെ സഹായിക്കും.
ഇന്ത്യയുടെ ഡ്രോണ്‍ നയം വളരെ വേഗം പ്രഖ്യാപിക്കാന്‍ പോകുന്നുവെന്ന് നിങ്ങളെ അറിയിക്കാനും ഞാന്‍ ആഗ്രഹിക്കുന്നു.
സുഹൃത്തുക്കളേ, ഒന്നാം വ്യവസായ വിപ്ലവ കാലത്ത് ഇന്ത്യ ഒരു അടിമയായിരുന്നു.
രണ്ടാം വ്യവസായ വിപ്ലവത്തിന്റെ കാലത്തും ഇന്ത്യ അടിമ തന്നെയായിരുന്നു.
മൂന്നാം വ്യവസായ വിപ്ലവം വരുമ്പോള്‍ ഇന്ത്യ സ്വാതന്ത്ര്യത്തിനു ശേഷമുള്ള വെല്ലുവിളികളെ നേരിടുന്ന പോരാട്ടത്തിലായിരുന്നു.
പക്ഷേ, ഇപ്പോള്‍ ഇരുപത്തിയൊന്നാം നൂറ്റാണ്ടില്‍ ഇന്ത്യ മാറിയിരിക്കുന്നു.
രാജ്യത്തെ 130 കോടി ജനങ്ങളുടെ ശക്തിയില്‍ നാലാം വ്യവസായ വിപ്ലവത്തിന്റെ നേട്ടങ്ങള്‍ ഇന്ത്യ പാഴാക്കില്ലെന്ന് ഇന്ന് പൂര്‍ണ ആത്മവിശ്വാസത്തോടെ എനിക്ക് പറയാന്‍ കഴിയും.
നാലാം വ്യവസായ വിപ്ലവത്തില്‍ ഇന്ത്യയുടെ സംഭാവന മുഴുവന്‍ ലോകവും അംഗീകരിക്കും എന്ന് ഞാന്‍ ശക്തമായി വിശ്വസിക്കുന്നു; മുമ്പൊരിക്കലുമില്ലാത്തതും പ്രവചനാതീതവും സങ്കല്‍പ്പിക്കാനാകാത്തതുമായ സംഭാവനയാണ് ഇന്ത്യയില്‍ നിന്ന് ഉണ്ടാവുക.
നമ്മുടെ വൈവിധ്യവും നമ്മുടെ ജനസംഖ്യാപരമായ ശേഷിയും അതിവേഗം വളരുന്ന വിപണി വലിപ്പവും ഡിജിറ്റല്‍ അടിസ്ഥാന സൗകര്യവുമാണ് ഇന്ത്യയെ ഗവേഷണത്തിന്റെയും നടപ്പാക്കലിന്റെയും ഒരു ആഗോള കേന്ദ്രമാക്കിത്തീര്‍ക്കുന്നത്.
ഇവിടെ ഉണ്ടാകുന്ന നവീനാശയങ്ങളുടെ മെച്ചങ്ങള്‍ മുഴുവന്‍ ലോകത്തിനും മാനവികതയ്ക്കും വന്‍തോതില്‍ കൊയ്യാനാകും.
സുഹൃത്തുക്കളേ, മറ്റൊരു പ്രധാനപ്പെട്ട വിഷയം ഇന്ന് ഈ വേദിയില്‍ എനിക്ക് പറയാനുണ്ട്.
സാങ്കേതികവിദ്യയുടെ ഈ കുതിപ്പ് തൊഴില്‍ കുറയ്ക്കുമെന്ന് ചില ആളുകള്‍ക്ക് ഉത്കണ്ഠയുണ്ട്.
പക്ഷേ, ഇന്നുവരെ സ്പര്‍ശിച്ചിട്ടില്ലാത്ത മനുഷ്യ ജീവിതത്തിന്റെ യാഥാര്‍ത്ഥ്യങ്ങള്‍ വ്യവസായം 4.0ല്‍ തുറക്കപ്പെടും എന്നതാണ് സത്യം.
ഇത് തൊഴില്‍ സ്വഭാവം വന്‍തോതില്‍ മാറ്റുകയും പുതിയ അവസരങ്ങള്‍ സൃഷ്ടിക്കുകയും ചെയ്യും.
ഈ യാഥാര്‍ത്ഥ്യം മുന്നില്‍ക്കണ്ടാണ് നൈപുണ്യ ഇന്ത്യ ദൗത്യം, സ്റ്റാര്‍ട്ടപ്പ് ഇന്ത്യ, സ്റ്റാന്റപ്പ് ഇന്ത്യ, അടല്‍ നവീനാശയ ദൗത്യം തുടങ്ങി നമ്മുടെ രാജ്യത്തെ യുവജനങ്ങളുടെ വളരുന്ന സാങ്കേതികവിദ്യ ശേഷിയിലൂടെ തയ്യാറാക്കിയ പദ്ധതികള്‍ ഇന്ത്യ നടത്തുന്നത്.
സുഹൃത്തുക്കളേ, അടുത്ത പതിറ്റാണ്ടില്‍ ലോകം എങ്ങനെയാണ് രൂപാന്തരപ്പെടുക എന്ന് നമ്മിലൊരാള്‍ക്കും മുന്‍കൂട്ടി കാണാന്‍ പറ്റില്ല.
അഞ്ചാം വ്യവസായ വിപ്ലവം എത്ര ദൂരെയാണെന്നു പോലും ആര്‍ക്കും പറയാന്‍ സാധിക്കില്ല.
ആദ്യത്തെ മൂന്ന് വ്യവസാ വിപ്ലവങ്ങളും നൂറ് വര്‍ഷത്തിന്റെ ഇടവേളകള്‍ക്കു ശേഷമാണ് സംഭവിച്ചത്.
എന്നാല്‍ നാലാം വ്യവസായ വിപ്ലവം 30- 40 വര്‍ഷം നേരത്തേയാണെന്നും നാം കാണുന്നു.
കഴിഞ്ഞ ഒന്നേ രണ്ടോ പതിറ്റാണ്ടുകള്‍ക്കിടയില്‍ എണ്ണമറ്റ കാര്യങ്ങള്‍ കണ്ടുപിടിക്കുകയും അവ നാമാവശേഷമാകുകയും ചെയ്തു.
സാങ്കേതികവിദ്യ കാലത്തെ ഞെരുക്കി.
വ്യവസായം 4.0 ല്‍ നിന്ന് 5.0ലേക്കുള്ള മാറ്റത്തിന് നൂറ് വര്‍ഷം കാത്തിരിക്കേണ്ടി വരില്ല.
അതുകൊണ്ട് വ്യവസായം 4.0യുടെ കാര്യത്തില്‍ ഇന്ത്യ വളരെ ഗൗരവത്തിലാണ്.
നിങ്ങളുടെ ശേഷി കഴിയുന്നത്ര കൂട്ടിച്ചേര്‍ക്കേണ്ട സമയമാണ് ഇത്.
വരുംമാസങ്ങളില്‍ നമുക്ക് ഇന്ത്യയില്‍ ഒരു വ്യവസായം 4.0 പാര്‍ക്ക് കൂടി ഉണ്ടാകട്ടെ എന്ന് ഞാന്‍ ആശംസിക്കുന്നു.
ഞാന്‍ നിങ്ങളെല്ലാവരോടും അഭ്യര്‍ത്ഥിക്കുകയാണ്, രാജ്യത്തെ വ്യവസായങ്ങളോട്, സംസ്ഥാന ഗവണ്‍മെന്റുകളോട്, പൊതു സമൂഹത്തോട്, സംരംഭകരോട്, ഈ വിപ്ലവത്തില്‍ പങ്കു ചേരുകയും ഈ സ്വപ്‌നം സാക്ഷാത്കരിക്കാന്‍ പ്രവര്‍ത്തിക്കുകയും ചെയ്യൂ.
സുഹൃത്തുക്കളേ, ഞങ്ങളുടേത് മുന്നോട്ടു നോക്കുന്നതും തുറന്ന മനസ്സുള്ളതുമായ ഒരു ഗവണ്‍മെന്റാണ്.
പുതിയ ഇന്ത്യയുടെ താല്‍പര്യത്തിനു വേണ്ടി, ഇന്ത്യക്കാരുടെ താല്‍പര്യത്തിനു വേണ്ടി ഏതുതരം രൂപരേഖയും മര്യാദാ സംഹിതയും നയവും വികസിപ്പിക്കാന്‍ നാം തയ്യാറാണ്.
നിങ്ങളില്‍ നിന്ന് നിര്‍ദേശങ്ങള്‍ സ്വീകരിക്കാന്‍ എല്ലായ്‌പ്പോഴും ഞങ്ങള്‍ തുറന്ന മനസ്സാണുള്ളത്.
നമ്മുടെ ഇന്ത്യയെ മഹത്തായ ഉയരങ്ങളില്‍ എത്തിക്കുന്നതിന് ഞങ്ങള്‍ പ്രതിജ്ഞാബദ്ധരാണ്.
ഞങ്ങള്‍ ഒരിക്കലും അതില്‍ നിന്നു പിന്നോട്ടു പോകില്ല.
ഒരിക്കല്‍ക്കൂടി നാലാം വ്യവസായ വിപ്ല കേന്ദ്രത്തിന് എല്ലാ വിജയങ്ങളും ആശംസിച്ചുകൊണ്ട് ഞാന്‍ ഉപസംഹരിക്കുന്നു.
നിങ്ങള്‍ക്ക് നന്ദി.
………………
