ആരോഗ്യരംഗത്തു സഹകരിക്കുന്നതിനായി ഇന്ത്യയും ഇന്‍ഡോനീഷ്യയും ധാരണാപത്രം ഒപ്പുവെക്കുന്നതിനു പ്രധാനമന്ത്രി ശ്രീ.
നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്രമന്ത്രിസഭാ യോഗം അനുമതി നല്‍കി.
താഴെപ്പറയുന്ന മേഖലകളിലെ സഹകരണം ഉദ്ദേശിച്ചുള്ളതാണു ധാരണാപത്രം.
എ. ആക്ടീവ് ഫാര്‍മസ്യൂട്ടിക്കല്‍ ഇന്‍ഗ്രീഡിയന്റ്‌സ് (എ.പി.ഐ.), ഐ.ടി.അധിഷ്ഠിത വൈദ്യോപകരണങ്ങള്‍ എന്നിവ വികസിപ്പിച്ചെടുക്കലും ഈ മേഖലകളുമായി ബന്ധപ്പെട്ട ഗവേഷണവും.
ബി. മനുഷ്യവിഭവശേഷി വികസനം
സി. ആരോഗ്യസേവനങ്ങള്‍
ഡി. പരസ്പരം യോജിക്കാവുന്ന മറ്റു മേഖലകള്‍.
സഹകരണം വിപുലപ്പെടുത്തുന്നതിനും ധാരണാപത്രത്തിന്റെ നടത്തിപ്പിനു മേല്‍നോട്ടം വഹിക്കുന്നതിനുമായി ഒരു പ്രവര്‍ത്തകസംഘം രൂപികരിക്കും.
