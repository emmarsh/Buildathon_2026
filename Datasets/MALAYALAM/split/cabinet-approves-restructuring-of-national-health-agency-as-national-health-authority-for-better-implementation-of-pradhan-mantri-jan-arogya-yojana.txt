പ്രധാനമന്ത്രി ജന്‍ ആരോഗ്യ യോജന (പി.എം.-ജെ.എ.വൈ.)
മെച്ചപ്പെട്ട നിലയില്‍ നടപ്പാക്കുന്നതിനായി ദേശീയ ആരോഗ്യ ഏജന്‍സിയെ 'ദേശീയ ആരോഗ്യ അതോറിറ്റി' ആയി പുനഃസംഘടിപ്പിക്കുന്നതിനു പ്രധാനമന്ത്രി ശ്രീ.
നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ മന്ത്രിസഭാ യോഗം അനുമതി നല്‍കി.
ഇതോടെ, 'ദേശീയ ആരോഗ്യ ഏജന്‍സി' പിരിച്ചുവിടപ്പെടുകയും പകരം ആരോഗ്യ, കുടുംബക്ഷേമ മന്ത്രാലയത്തിനു കീഴില്‍ ദേശീയ ആരോഗ്യ ഏജന്‍സി രൂപീകരിക്കപ്പെടുകയും ചെയ്യും.
തീരുമാനങ്ങള്‍ കൈക്കൊള്ളുന്നതിനു നിലവിലുള്ള ബഹുതല സമിതിക്കു പകരം കേന്ദ്ര ആരോഗ്യ, കുടുംബക്ഷേമ മന്ത്രി അധ്യക്ഷനായുള്ള ഭരണസമിതി നലവില്‍ വരും.
പദ്ധതി സുഗമമായി നടപ്പാക്കുന്നതിനു സഹായകമാംവിധം വേഗത്തില്‍ തീരുമാനങ്ങള്‍ കൈക്കൊള്ളാന്‍ ഇത് ഉപകരിക്കും.
ഗവണ്‍മെന്റ്, ബന്ധപ്പെട്ട മേഖലയിലെ വിദഗ്ധര്‍ എന്നവര്‍ക്ക് അര്‍ഹമായ പ്രാതിനിധ്യത്തോടു കൂടി ഉള്ളതായിരിക്കും ഭരണസമിതി.
ചാക്രികമായി സംസ്ഥാന പ്രതിനിധികളും ഉള്‍പ്പെടുത്തപ്പെടും.
പുതിയതായി ധനവിഹിതം അംഗീകരിച്ചിട്ടില്ല.
ദേശീയ ആരോഗ്യ ഏജന്‍സിക്കായി നേരത്തേ മന്ത്രിസഭ അനുവദിച്ചിട്ടുള്ള വിവര സാങ്കേതിക വിദ്യ, മനുഷ്യവിഭവം, അടിസ്ഥാന സൗകര്യം, നടത്തിപ്പുചെലവ് തുടങ്ങിയവയ്ക്ക് ഉള്‍പ്പെടെയുള്ള വിഹിതമായിരിക്കും നിര്‍ദേശിക്കപ്പെട്ടിട്ടുള്ള ദേശീയ ആരോഗ്യ അതോറിറ്റി ഉപയോഗപ്പെടുത്തുക.
ഫലപ്രദമായും സുതാര്യമായും തീരുമാനങ്ങള്‍ കൈക്കൊണ്ട് പി.എം.ജെ.എ.വൈ.
നടപ്പാക്കാനുള്ള പരിപൂര്‍ണമായ ഉത്തരവാദിത്തവും അധികാരവും നിയന്ത്രണാധികാരവും ദേശീയ ആരോഗ്യ അതോറിറ്റിക്ക് ഉണ്ടായിരിക്കും.
