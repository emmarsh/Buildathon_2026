ഭരണഘടനാ (124-ാമത് ഭേദഗതി) ബില്‍, 2019 രാജ്യസഭയില്‍ പാസാക്കപ്പെട്ടതിനെ പ്രധാനമന്ത്രി ശ്രീ.
നരേന്ദ്ര മോദി പ്രശംസിച്ചു.
‘ഭരണഘടനാ (124-ാമത് ഭേദഗതി) ബില്‍, 2019 രാജ്യസഭയില്‍ പാസാക്കപ്പെട്ടത് ആഹ്ലാദിപ്പിക്കുന്നു.
പ്രസ്തുത ബില്ലിന് ഇത്രത്തോളം പിന്‍തുണ ലഭിച്ചതു സന്തോഷിപ്പിക്കുന്നു.
സഭയില്‍ നടന്ന സജീവമായ ചര്‍ച്ചയില്‍ പല അംഗങ്ങളും ഉള്‍ക്കാഴ്ച നിറഞ്ഞ അഭിപ്രായങ്ങള്‍ പങ്കുവെച്ചു.
ഭരണഘടനാ (124-ാമതു ഭേദഗതി) ബില്‍, 2019 പാര്‍ലമെന്റിന്റെ ഇരു സഭകളിലും പാസാക്കാന്‍ സാധിച്ചതു സാമൂഹ്യ നീതി നടപ്പാക്കുന്നതില്‍ ഉണ്ടായ വിജയമാണ്.
ഇതിലൂടെ നമ്മുടെ യുവശക്തിക്കു തങ്ങളുടെ വീര്യം പ്രകടമാക്കാനും ഇന്ത്യയുടെ പരിവര്‍ത്തനത്തിനായി സംഭാവനകള്‍ അര്‍പ്പിക്കാനും വിശാലമായ പ്രതലം ലഭിക്കുന്നു.
ഭരണഘടനാ (124-ാമതു ഭേദഗതി) ബില്‍, 2019 പാസാക്കുക വഴി ഇന്ത്യ കരുത്തുറ്റതും എല്ലാവരെയും ഉള്‍ച്ചേര്‍ത്തുള്ളതും ആയിരിക്കണമെന്ന് ആഗ്രഹിച്ച ഭരണഘടനാ സ്രഷ്ടാക്കള്‍ക്കും മഹാന്‍മാരായ സ്വാതന്ത്ര്യസമര സേനാനികള്‍ക്കും ആദരാഞ്ജലി അര്‍പ്പിക്കുകയാണു നാം ചെയ്യുന്നത്’, പ്രധാനമന്ത്രി പറഞ്ഞു.
