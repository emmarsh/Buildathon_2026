ജോലിക്കിടെയുള്ള അപകടങ്ങളില്‍നിന്നുള്ള സുരക്ഷ, ആരോഗ്യം എന്നീ മേഖലകളിലെ സഹകരണം സംബന്ധിച്ച് ഇന്ത്യയും ജര്‍മനിയും തമ്മിലുള്ള ധാരണാപത്രത്തിന് പ്രധാനമന്ത്രി ശ്രീ നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്ര മന്ത്രിസഭാ യോഗം അംഗീകാരം നല്‍കി.
2018 നവംബര്‍ 13ന് ആണ് ധാരണാപത്രം പുതുക്കിയത്.
പ്രയോജനങ്ങള്‍:
ജോലിക്കിടെയുള്ള അപകടങ്ങളില്‍നിന്നുള്ള സുരക്ഷ, ആരോഗ്യം എന്നിവയുമായി ബന്ധപ്പെട്ട്, അപകടങ്ങള്‍ കുറയ്ക്കുന്ന ആധുനിക പരിശീലന നടപടികള്‍ നടപ്പാക്കുന്നതിലും സാമ്പത്തിക പ്രവര്‍ത്തനങ്ങളുമായി ബന്ധപ്പെട്ട വ്യത്യസ്ഥ മേഖലകളിലും ഈ കൂട്ടായ്മ വളരെ സഹായകരമായിരുന്നു.
ഈ ധാരണാപത്രത്തിനു കീഴില്‍ അന്തര്‍ദേശീയ സാമൂഹിക സുരക്ഷാ അസോസിയേഷന്‍ (ഐഎസ്എസ്എ) മുഖേന ജര്‍മന്‍ സോഷ്യല്‍ ആക്‌സിഡന്റ് ഇന്‍ഷുറന്‍സ് ( ഡിജിയുവി) ജോലിക്കിടയിലുള്ള അപകടങ്ങളില്‍നിന്നുള്ള സുരക്ഷ, ആരോഗ്യ രംഗത്തെ വെല്ലുവിളികള്‍ എന്നിവ നേരിടുന്നതില്‍ ആവശ്യമായ അറിവ് പങ്കുവെക്കുന്നു.
ഇതുവഴി സ്വന്തം സുരക്ഷയും ആരോഗ്യവും മെച്ചപ്പെടുത്തിയ, തൊഴില്‍പരമായ പരിക്കുകളെയും രോഗങ്ങളെയും പ്രതിരോധിച്ച വലിയ ഒരു തൊഴില്‍ സേനയെ ലഭ്യമാവുകയും ചെയ്യുന്നു.
ഡയറക്ടറേറ്റ് ജനറല്‍ ഫാക്റ്ററി അഡൈ്വസ് സര്‍വീസ് ആന്റ് ലേബര്‍ ഇന്‍സ്റ്റിറ്റ്യൂട്ട് ( ഡിജിഎഫ്എഎസ്എല്‍ഐ), ഇന്ത്യയിലെ തൊഴില്‍ മന്ത്രാലയത്തിലെ സാങ്കേതിക ശാഖയുമായി ബന്ധപ്പെട്ട കാര്യാലയവും, ചീഫ് ഇന്‍സ്‌പെക്ടര്‍ ഓഫ് ഫാക്റ്ററീസ് കാര്യാലയങ്ങള്‍ ( സിഐഎഫ്) എന്നിവിടങ്ങളില്‍ തൊഴില്‍ സുരക്ഷയും ആരോഗ്യവുമായി ബന്ധപ്പെട്ട ശേഷി കെട്ടിപ്പടുക്കലില്‍ ഈ സഹകരണം ഫലപ്രാപ്തി നല്‍കും.
വളര്‍ന്നുവരുന്ന വെല്ലുവിളികള്‍ നേരിടുന്നതിന് പരിശോധനാ സംവിധാനം ശക്തിപ്പെടുത്തുമെന്നും തൊഴില്‍ സുരക്ഷയും ആരോഗ്യവുമായി ബന്ധപ്പെട്ട മേഖലയില്‍ ഗവേഷണ ലബോറട്ടറികളുടെ നിലവാരമുയര്‍ത്തുമെന്നും ഇന്ത്യയിലെ തൊഴില്‍ സേനയുടെ ജീവിതം മെച്ചപ്പെടുത്തുന്നതിന് തൊഴില്‍ സുരക്ഷാ- ആരോഗ്യ നിലവാരവും സുരക്ഷാ സംസ്‌കാരവും മെച്ചപ്പെടുമെന്നും പ്രതീക്ഷിക്കപ്പെടുന്നു.
***
