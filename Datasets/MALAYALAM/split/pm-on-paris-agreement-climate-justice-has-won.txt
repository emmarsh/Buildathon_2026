അടുത്തിടെ സമാപിച്ച പാരീസ് കാലാവസ്ഥാ വ്യതിയാന സമ്മേളനത്തില്‍ കാലാവസ്ഥാ നീതി വിജയം കണ്ടതായി പ്രധാനമന്ത്രി ശ്രീ.
നരേന്ദ്ര മോദി പറഞ്ഞു.
ലോക നേതാക്കളുടെ കൂട്ടായ സാമര്‍ത്ഥ്യത്തിന്റെ വിജയമാണ് കാലാവസ്ഥാ കരാറെന്നും പ്രധാനമന്ത്രി പറഞ്ഞു.
പാരീസ് ഉടമ്പടിയില്‍ വിജയികളോ പരാജിതരോ ഇല്ലെന്ന് പ്രധാനമന്ത്രി ട്വീറ്റ് ചെയ്തു.
കാലാവസ്ഥാ വ്യതിയാനം എന്ന പ്രശ്‌നം ഇനിയും പരിഹരിക്കേണ്ടതുണ്ട്.
എന്നാല്‍ എല്ലാ രാജ്യങ്ങളും ആ വെല്ലുവിളിക്കെതിരെ ഉയര്‍ത്തെഴുന്നേറ്റ് പരിഹാരത്തിനായി യോജിച്ച് മുന്നേറുന്നു എന്നതാണ് പ്രധാനം.
പച്ചപ്പ് നിറഞ്ഞ ഒരു ഭാവിയ്ക്കായി നമുക്കെല്ലാം ഒരുമിച്ച് നീങ്ങാമെന്നും ട്വീറ്റ് ചെയ്ത സന്ദശത്തില്‍ പ്രധാനമന്ത്രി പറഞ്ഞു.
