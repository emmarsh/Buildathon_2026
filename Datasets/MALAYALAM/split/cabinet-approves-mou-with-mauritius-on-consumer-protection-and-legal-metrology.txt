ഇന്ത്യയും, മൗറീഷ്യസും തമ്മില്‍ ഉപഭോക്തൃ സംരക്ഷണം, അളവുകളും തൂക്കങ്ങളും എന്നിവ സംബന്ധിച്ച ധാരണാപത്രത്തിന് പ്രധാനമന്ത്രി ശ്രീ.
നരേന്ദ്ര മോദിയുടെ അദ്ധ്യക്ഷതയില്‍ ചേര്‍ന്ന കേന്ദ്ര മന്ത്രിസഭാ യോഗം അംഗീകാരം നല്‍കി.
പ്രയോജനങ്ങള്‍: ഇരു രാഷ്ട്രങ്ങളും തമ്മിലുള്ള ഉഭയകക്ഷി ബന്ധങ്ങള്‍ക്ക് ഈ ധാരണാപത്രം ഗുണപ്രദമാണ്.
ഉപഭോക്തൃ രംഗത്തെ സഹകരണം വിപുലപ്പെടുത്തുന്നതിനും, വിവര കൈമാറ്റത്തിനും വ്യവസ്ഥാപിതമായൊരു സംവിധാനത്തിനും അത് സഹായിക്കും.
തെറ്റിദ്ധരിപ്പിക്കുന്ന പരസ്യങ്ങള്‍, ടെലി മാര്‍ക്കറ്റിംഗ്, മള്‍ട്ടി ലെവല്‍ മാര്‍ക്കറ്റിംഗ്, ഇ-കോമേഴ്‌സ് മുതലായ രംഗങ്ങളിലെ വെല്ലുവിളികള്‍ നേരിടുന്നതിനും ഉപകാരപ്പെടും.
ദേശീയ, അന്താരാഷ്ട്ര ഗുണനിലവാര മാനദണ്ഡങ്ങള്‍ ഉറപ്പ് വരുത്താനും, പുതിയ മേഖലകളിലെ വെല്ലുവിളികള്‍ നേരിടുന്നതിനുമുള്ള പാടവം വികസിപ്പിക്കാനും സാധിക്കും.
ഇതിന് പുറമെ, സദ്ഭരണത്തിനും, ഉപഭോക്താക്കള്‍ ചൂഷണത്തിന് വിധേയമാകുന്നത് തടയുന്നതിനും ആവശ്യമായ വിവരങ്ങള്‍ യഥാസമയം കൈമാറുന്നതിനും, പരിശീലന പരിപാടികള്‍ക്കും ധാരണാപത്രം വഴിയൊരുക്കും.
