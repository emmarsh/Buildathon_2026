ഹരിയാന ഗവര്‍ണര്‍ സത്യനാഥ് നാരായണ്‍ ആര്യജി, ഹരിയാനയുടെ ജനകീയ മുഖ്യമന്ത്രി ശ്രീ.
മനോഹര്‍ ലാല്‍ജി ഖട്ടര്‍, മന്ത്രിസഭയിലെ എന്റെ സഹപ്രവര്‍ത്തകന്‍ ചൗധരി വീരേന്ദ്ര സിംഗ്ജി, സംസ്ഥാന മന്ത്രിമാരെ, ഇവിടെ തടിച്ചു കൂടിയിരിക്കുന്ന ഹരിയാനയിലെ എന്റെ സഹോദരി സഹോദരന്മാരെ.
നിരവധി തവണ നിങ്ങള്‍ക്കൊപ്പമുണ്ടാകാന്‍ എനിക്ക് അവസരം ലഭിച്ചതായി അല്‍പം മുമ്പ് മുഖ്യമന്ത്രി എന്നോടു പറയുകയായിരുന്നു.
ഒരു ചെറിയ ഇടവേളയ്ക്കു ശേഷം ഇപ്പോള്‍ വീണ്ടും ഞാന്‍ വന്നിരിക്കുന്നു.
കഴിഞ്ഞ പ്രാവശ്യം ഞാന്‍ ഇവിടെ വന്നപ്പോള്‍ ചൗധരി ഛോട്ടു റാംജിയുടെ ബൃഹത് പ്രതിമ ഉദ്ഘാടനം ചെയ്യാന്‍ എനിക്ക് അവസരം ലഭിച്ചു.
ഈ പ്രതിമ ഹരിയാനയുടെ അഭിമാനത്തിന്റെ പ്രതീകമാണ്.
ഇന്ന് വീണ്ടും ഞാന്‍ ഹരിയാനയില്‍ എത്തിയിരിക്കുന്നു.
സംസ്ഥാനത്തിന് 3300 കോടിയിലധികം രൂപ ലഭിച്ചിട്ടുണ്ട്.
സമഗ്ര വികസനത്തിനായി ഹരിയാന ഇന്ന് ശക്തമായ മറ്റൊരു കാല്‍വയ്പാണ് നടത്തിയിരിക്കുന്നത്.
സുഹൃത്തുക്കളെ,
വിജ്ഞാനത്തിന്റെ പ്രകാശം മാത്രമല്ല, ധീരതയുടെ കഥകളും ഹരിയാനയുടെ മണ്ണിലുണ്ട്.
ലഡാക്കിലെ 18,000 അടി ഉയരത്തിലുള്ള രെസാംങ്‌ലാ ചുരത്തില്‍ നടന്ന യുദ്ധത്തിന്റെ 56-ാമത് വാര്‍ഷികമായിരുന്നു ഇന്നലെ.
പരം വീര ചക്ര ജേതാവ് മേജര്‍ സൈത്താന്‍ സിംങ്ങിന്റെ നേതൃത്വത്തില്‍ ഹരിയാനയുടെ പുത്രന്മാര്‍ ആ യുദ്ധത്തില്‍ നിര്‍ഭയം പോരാടി.
ആ യുദ്ധത്തിലെ നിരവധി രക്തസാക്ഷികള്‍ ഹരിയാനയിലെ ഈ മേഖലയില്‍ നിന്നുള്ളവരാണ്.
ധൈര്യവും, ക്ഷമയും, ബുദ്ധിയും ഉള്ളവരാണ് ഹരിയാനയിലെ ജനങ്ങള്‍ എന്ന് അവര്‍ ലോകത്തിനു കാണിച്ചുകൊടുത്തു.
രെസാംങ്‌ലാ പോസ്റ്റില്‍ രാജ്യത്തിനു വേണ്ടി വീരമൃത്യു വരിച്ച ആ ധീര സേനാനികള്‍ക്ക് ഞാന്‍ ആദരം അര്‍പ്പിക്കുന്നു, അവരെ അഭിവാദ്യം ചെയ്യുന്നു.
സുഹൃത്തുക്കളെ,
ഹരിയാനയെ സംബന്ധിച്ചിടത്തോളം ഈ ദിവസം വളരെ പ്രാധാന്യം ഉള്ളതാണ്.
കുണ്ട്‌ലി – മനേസര്‍ – പല്‍വല്‍ എക്‌സ്പ്രസ് പാത രാജ്യത്തിനു സമര്‍പ്പിക്കാന്‍ എനിക്ക് അവസരം ലഭിച്ചിരിക്കുന്നു.
ഇതിന്റെ ആദ്യ ഘട്ടം രണ്ടു വര്‍ഷം മുമ്പ് പൂര്‍ത്തിയായതാണ്.
രണ്ടാം ഘട്ടം, കുണ്ട്‌ലി മുതല്‍ മനേസര്‍ വരെയുള്ള 83 കിലോമീറ്ററാണ് ഇന്ന് ഉദ്ഘാടനം ചെയ്യപ്പെട്ടത്.
ഇതോടെ എക്‌സ്പ്രസ് പാതയുടെ 135 കിലോമീറ്റര്‍ സഞ്ചാര യോഗ്യമായിരിക്കുന്നു.
അതെ സമയം തന്നെ, 500 കോടി ചെലവില്‍ ബെല്ലാഗ്ര – മുജേസര്‍ മെട്രോ ലിങ്കിന്റെ നിര്‍മ്മാണവും തുടങ്ങിയിരിക്കുന്നു.
ഈ രണ്ടു പദ്ധതികളും ഈ മേഖലയിലെ പരസ്പര സമ്പര്‍ക്കത്തില്‍ വിപ്ലവം സൃഷ്ടിക്കും.
മാത്വുമല്ല ശ്രീ വിശ്വകര്‍മ്മ കൗശല്‍ സര്‍വകലാശാലയിലൂടെ ഈ പ്രദേശത്തെ യുവാക്കള്‍ക്ക് ഉത്തേജനം ലഭിക്കുകയും ചെയ്യും.
സഹോദരി സഹോദരന്മാരെ,
ഇന്നത്തെ ചടങ്ങ് രണ്ടു ചിത്രങ്ങളെ താരതമ്യപ്പെടുത്താന്‍ ആഹ്വാനം ചെയ്യുന്നു.
ഒന്ന് വര്‍ത്തമാനകാല അവസ്ഥയാണ്.
അതായത് ഒരു കാര്യം ചെയ്യുന്നതിനു പ്രതിജ്ഞയെടുത്താന്‍ അത് പൂര്‍ത്തിയാക്കും.
ഭാരതിയ ജനത പാര്‍ട്ടിയുടെ ഗവണ്‍മെന്റുകളുടെ പ്രവര്‍ത്തന രീതിയെയും തൊഴില്‍ സംസ്‌കാരത്തെയുമാണ് ഈ ചിത്രം പ്രതിനിധാനം ചെയ്യുന്നത്.
രണ്ടാമത്തെത് മുന്‍ ഗവണ്‍മെന്റിന്റെ തൊഴില്‍ സംസ്‌കാരത്തെയാണ് എടുത്തു കാണിക്കുന്നത്.
നിങ്ങള്‍ക്ക് ഈ എക്‌സ്പ്രസ് പാതം 8-9 വര്‍ഷം മുന്നേ ലഭിക്കേണ്ടതായിരുന്നു.
അതു പോകട്ടെ.
മുന്‍ ഗവണ്‍മെന്റിന്റെ തൊഴില്‍ സംസ്‌കാരം മൂലം എക്‌സ്പ്രസ് പാതയുടെ നിര്‍മ്മാണം 12 വര്‍ഷം ദീര്‍ഘിച്ചു.
സുഹൃത്തുക്കളെ,
കോമണ്‍വെല്‍ത്ത് ഗെയിംസിനു മുമ്പായി ഈ എക്‌സ്പ്രസ് പാതയുടെ ജോലികള്‍ പൂര്‍ത്തിയാക്കണം എന്നാണ് വിചാരിച്ചിരുന്നത്.
എന്നാല്‍ കോമണ്‍വെല്‍ത്ത് ഗെയിംസിന്റെ വിധി തന്നെ ഈ പാതയ്ക്കും ഉണ്ടായി.
പ്രഗതി യോഗങ്ങളില്‍ പദ്ധതി അവലോകനം ചെയ്യാന്‍ ആരംഭിച്ചപ്പോള്‍ നിരവധി വീഴ്ച്ചകള്‍ കണ്ടെത്തിയിരുന്നു.
കേന്ദ്ര ഗവണ്‍മെന്റിന്റെ കൃത്യമായ തുടര്‍നടപടികളുടെയും ഹരിയാനയില്‍ ബിജെപി ഗവണ്‍മെന്റ് അധികാരത്തിലെത്തിയ ശേഷം ജോലികളില്‍ ഉണ്ടായ വേഗതയുടെയും ഫലം ആണ് ഇന്ന് ഇവിടെ നാം കാണുന്നത്.
ഒരായുസിന്റെ കാത്തിരിപ്പിന് ഇവിടെ അന്ത്യമായിരിക്കുന്നു.
സഹോദരി സഹോദരന്മാരെ,
നിങ്ങള്‍ ഒന്ന് ഓര്‍ത്തു നോക്കൂ, ഈ പദ്ധതിയുടെ ജോലികള്‍ മരവിപ്പിച്ചതും നിര്‍ത്തി വച്ചതും മറ്റും ഹരിയാനയിലെ ആളുകള്‍ക്കും തലസ്ഥാന നഗരമായ ഡല്‍ഹിക്ക് മൊത്തത്തിലും വലിയ നഷ്ടമായി.
എങ്ങിനെ പൊതു ഖജനാവിലെ പണം പാഴാക്കാം എന്നതിനും ആ അനീതി എപ്രകാരം പൊതുജനങ്ങളെ ബാധിച്ചു എന്നതിനും പറ്റിയ കേസ് സ്റ്റഡിയാണ് കഴിഞ്ഞ ഗവണ്‍മെന്റിന്റെ പ്രവര്‍ത്തനം.
ഈ പദ്ധതിയുടെ ആംഭത്തില്‍ അടങ്കല്‍ തുക 1,200 കോടി രൂപയായിരുന്നു.
എന്നാല്‍ ഇത്രയും വര്‍ഷങ്ങള്‍ കഴിഞ്ഞപ്പോള്‍ ഈ തുകയുടെ മൂന്നിരട്ടി ചെലവായി.
നിശ്ചിത സമയത്തിനുള്ളില്‍ ഈ പദ്ധതി പൂര്‍ത്തിയായിരുന്നെങ്കില്‍ ഡല്‍ഹിയിലെ ഗതാഗതത്തിന്റെ ചിത്രം മറ്റൊന്നാകുമായിരുന്നു.
ഈ എക്‌സ്പ്രസ് പാതയുടെ പൂര്‍ത്തീകരണത്തോടെ മറ്റു സംസ്ഥാനങ്ങളില്‍ നിന്നു ഡല്‍ഹിയിലൂടെ കടന്നു പോകുന്ന ഭാരവണ്ടികളുടെ സമ്മര്‍ദ്ദം അവസാനിക്കും.
ഡല്‍ഹിയില്‍ പ്രവേശിക്കാതെ അവിടുത്തെ ഗതാഗതത്തെ ബാധിക്കാതെ ഈ വാഹനങ്ങള്‍ ഇനി കടന്നു പൊയ്‌ക്കൊള്ളും.
ഈ എക്‌സ്പ്രസ് പാത തുറക്കുന്നതോടെ ഡല്‍ഹി വഴിയുള്ള വാഹനങ്ങളുടെ എണ്ണം ഗണ്യമായി കുറയും.
സുഹൃത്തുക്കളെ,
ഡല്‍ഹിയിലെയും സമീപ പ്രദേശങ്ങളിലെയും പരിസര മലിനീകരണം കുറയ്ക്കുന്നതില്‍ ഈ എക്‌സ്പ്രസ് പാത സുപ്രധാന പങ്കു വഹിക്കും.
ഇത്തരത്തില്‍ ഈ എക്‌സ്പ്രസ് പാത സമ്പദ് വ്യവസ്ഥയെയും പരിസ്ഥിതിയെയും സംരക്ഷിച്ചുകൊണ്ട് ഈ മേഖലയിലെ ജനങ്ങളുടെ യാത്ര സുഗമമാക്കുകയും അവരുടെ ജീവിതം കൂടുതല്‍ അനായാസമാക്കുകയും ചെയ്യും.
ഈ എക്‌സ്പ്രസ് പാതയുടെ പേരില്‍ ഹരിയാനയിലെയും തലസ്ഥാന നഗരിയിലെയും ജനങ്ങളെ ഞാന്‍ അഭിനന്ദിക്കുന്നു.
ഈ പാതയുടെ മറ്റൊരു ശൃംഖല ഡല്‍ഹിക്കു ചുറ്റം 270 കിലോമീറ്ററില്‍ പൂര്‍ത്തിയായി കഴിഞ്ഞു.
സഹോദരി സഹോദരന്മാരെ,
ഇന്ന് മുജേസറും വല്ലഭ്ഗഢും തമ്മില്‍ മെട്രോ വഴി ബന്ധിപ്പിക്കപ്പെട്ടിരിക്കുന്നു.
ഇതോടെ വല്ലഭ്ഗഢും മെട്രോ മാപ്പില്‍ ഇടം പിടിച്ചിരിക്കുന്നു.
ഇനി ഇവിടുത്തെ ജനങ്ങള്‍ക്ക് വേഗത്തില്‍ ഡല്‍ഹിയിലേയ്ക്കു യാത്ര ചെയ്യാം ഒപ്പം അവരുടെ പണവും ലാഭിക്കാം.
സുഹൃത്തുക്കളെ,
ജനങ്ങള്‍ക്കു ബന്ധപ്പെടാനുള്ള മാര്‍ഗ്ഗം എന്ന നിലയില്‍ മാത്രമല്ല രാജ്യത്തിന്റെ വികസനത്തിനും സുരക്ഷയ്ക്കും ശാക്തീകരണത്തിനുമുള്ള പ്രധാന മാധ്യമമായി കൂടിയാണ് സമ്പര്‍ക്ക സംവിധാനങ്ങളെ ഈ ഗവണ്‍മെന്റ് പരിഗണിക്കുന്നത്.
അതിനാണ് റോഡുകള്‍, റെയില്‍ പാതകള്‍, ജലപാതകള്‍ ദേശീയ പാതകള്‍ ഐ – വെ കണക്ടിവിറ്റി എന്നിവ വഴി ഈ അടിസ്ഥാന സൗകര്യങ്ങള്‍ ഒരുക്കാനും 21-ാം നൂറ്റാണ്ടിന്റെ ആവശ്യങ്ങള്‍ നിറവേറ്റാനും പരസ്പരം സഹായിക്കാനും നാം ശ്രമിക്കുന്നത്.
ഇന്ന് രാജ്യത്തെ നിരവധി റെയില്‍ ഇടനാഴികളുടെയും ദേശീയ പാതകളുടെയും നിര്‍മ്മാണ പ്രവര്‍ത്തനങ്ങള്‍ സമഗ്ര ഗതാഗത നിര്‍വഹണ സംവിധാനത്തിനു വേണ്ടി വളരെ വേഗത്തില്‍ പുരോഗമിക്കുകയാണ്.
ജനങ്ങളുടെ യാത്രാ സമയം കുറയ്ക്കുന്നതിനും, ഗതാഗത കുരുക്ക് ഒഴിവാക്കുന്നതിനും വ്യവസായങ്ങള്‍ക്ക് ആധുനികവും ചെലവു കുറഞ്ഞതുമായ ബദല്‍ യാത്രാമാര്‍ഗ്ഗങ്ങള്‍ ലഭ്യമാക്കാനും വേണ്ടിയാണ് നാം പരിശ്രമിക്കുന്നത്.
ഇതിനൊപ്പം പരിസ്ഥിതിയുടെ സംരക്ഷയും നമുക്ക് ഉറപ്പാക്കേണ്ടതുണ്ട്.
അതിനാണ് മലിനീകരണം കുറയ്ക്കാന്‍ സഹായകമായ ഗതാഗത സംവിധാനങ്ങള്‍ നാം പ്രോത്സാഹിപ്പിക്കുന്നത്.
വൈദ്യുതി പാതയുടെ വിപുലീകരണവും, ഇലക്ട്രിക് കാറുകളുടെ വിഭവ വികസനവും ഈ ദിശയിലുള്ള നമ്മുടെ മുന്നേറ്റങ്ങളാണ്.
സുഹൃത്തുക്കളെ, രാജ്യത്ത് പുതു തലമുറ അടിസ്ഥാന സൗകര്യങ്ങള്‍ അതിവേഗത്തില്‍ ഒരുക്കുന്നതിനാണ് നാം ഊന്നല്‍ നല്കുന്നത്.
കഴിഞ്ഞ നാലു വര്‍ഷത്തിനുള്ളില്‍ മൂന്നു ലക്ഷം കോടി രൂപ ചെലവഴിച്ച് 33000 കിലോമീറ്റര്‍ ദേശീയ പാതയുടെ നിര്‍മ്മാണമാണ് ഈ ഗവണ്‍മെന്റ് പൂര്‍ത്തിയാക്കിയിരിക്കുന്നത്.
കഴിഞ്ഞ ഗവണ്‍മെന്റ് ഏഴര വര്‍ഷം കൊണ്ട് നിര്‍മ്മിച്ചതിനെക്കാള്‍ കൂടുതല്‍ ദേശീയ പാത ഈ ഗവണ്‍മെന്റ് നാളു വര്‍ഷം കൊണ്ട് പൂര്‍ത്തിയാക്കി.
സുഹൃത്തുക്കളെ,
അതേ ജനങ്ങള്‍, അതേ തൊഴിലാളികള്‍, അതേ ഓഫീസുകള്‍, അതേ ഫയലുകള്‍ പക്ഷെ ഞങ്ങള്‍ ആഗ്രഹിക്കുകയും തീരുമാനിക്കുകയും ചെയ്യുമ്പോള്‍ ഏതു ലക്ഷ്യവും സാക്ഷാത്കൃതമാകുന്നു.
2014 നു മുമ്പ് ദിവസം 12 കിലോമീറ്റര്‍ എന്ന നിരക്കിലാണ് ദേശീയ പാതകളുടെ നിര്‍മ്മാണം നടന്നിരുന്നതിനു കാരണവും ഇതു തന്നെ.
ആ സ്ഥാനത്ത് ഇന്ന് ദിവസം 27 കിലോമീറ്റര്‍ ദേശീയ പാതയാണ് നാം നിര്‍മ്മിക്കുന്നത്.
ഭാരത മാലാ പദ്ധതിയുടെ കീഴില്‍ 35000 കിലോമീറ്റര്‍ ദേശീയ പാതയുടെ നിര്‍മ്മാണ പ്രവര്‍ത്തനങ്ങള്‍ അതിവേഗത്തില്‍ പുരോഗമിച്ചു വരുന്നു.
ദേശീയ പാതകള്‍ മാത്രമല്ല റെയില്‍ പാതകളുടെ നിര്‍മ്മാണ പ്രവര്‍ത്തനങ്ങളും ഇതേ വേഗതയിലാണ് മുന്നേറുന്നത്.
എവിടെയൊക്കെ റെയില്‍ പാതകള്‍ ആവശ്യമുണ്ടോ അവിടേയ്ക്ക് എല്ലാം റെയില്‍ പാതകള്‍ ദീര്‍ഘിപ്പിക്കുന്നുണ്ട്.
സുഹൃത്തുക്കളെ,
രാജ്യത്തെ ജനങ്ങളുടെ ആവശ്യങ്ങളും പ്രതീക്ഷകളും ആഗ്രഹങ്ങളും മാത്രമാണ് നമ്മുടെ ഗവണ്‍മെന്റ് പരിഗണിക്കുന്നത്.
അതനുസരിച്ചാണ് എല്ലാ ട്രെയിനുകളുടെയും വേഗത വര്‍ധിപ്പിച്ചത്, റെയില്‍വേ സ്റ്റേഷനുകള്‍ നവീകരിച്ചത്.
ഇന്ന് എന്‍ജിനില്ലാത്ത ആധുനിക ട്രെയിനുകള്‍ ഇന്ത്യന്‍ പാതകളിലൂടെ കുതിച്ചു പായുന്നത് അധികം വൈകാതെ നിങ്ങള്‍ കാണും.
ഈ ട്രെയിനുകള്‍ മെയ്ക്ക് ഇന്‍ ഇന്ത്യ പദ്ധതിയുടെ തിളക്കം വര്‍ധിപ്പിക്കും.
സഹോദരി സഹോദരന്മാരെ,
രാജ്യത്തെ ജല വിഭവങ്ങളുടെയും, മനുഷ്യവിഭവങ്ങളുടെയും ശേഷി പരമാവധി പ്രയോജനപ്പെടുത്തുന്നതിനാണ് ഈ ഗവണ്‍മെന്റ് മുന്തിയ പ്രാധാന്യം നല്കുന്നത്.
രാജ്യത്ത് ഇതിനോടകം 100 ജലപാതകളുടെ നിര്‍മ്മാണം പൂര്‍ത്തിയായിട്ടുണ്ട്.
ജലപാതയിലൂടെ രാജ്യത്തെ പ്രഥമ കണ്ടെയ്‌നര്‍ വരാണസിയില്‍ എത്തിയത് കഴിഞ്ഞ ദിവസമാണ്.
ഇപ്പോള്‍ ബനാറസ് – ഹാല്‍ദിയ ജലപാതയിലൂടെ കപ്പലിലൂടെ ചരക്കുകള്‍ കൊണ്ടുപോകുന്നു.
ഗംഗാ മാതാവ് വഴി ഉത്തര്‍ പ്രദേശും വടക്കു കിഴക്കന്‍ സംസ്ഥാനങ്ങളും തമ്മില്‍ ബന്ധിതമായിരിക്കുന്നു.
ഉഡാന്‍ പദ്ധതി പ്രകാരം, രാജ്യത്തെവിടെയും വ്യേമയാന ഗതാഗതം വളരെ ചെലവു കുറഞ്ഞതായി മാറി.
ഹിസാറില്‍ ഒരു വിമാനത്താവളം നിര്‍മ്മിച്ചിട്ടുണ്ട്.
അതിനാല്‍ ഉഡാന്‍ പദ്ധതിയുമായി ഇത് കൂടുതല്‍ ബന്ധിതമായിരിക്കുന്നു.
സഹോദരി സഹോദരന്മാരെ ഇതെല്ലാം ഗവണ്‍മെന്റിന്റെ നയങ്ങള്‍ മൂലമാണ്.
ഇന്ന് രാജ്യത്തെ സാധാരണക്കാരനും വിമാനത്തില്‍ യാത്ര ചെയ്യാം.
സഹോദരങ്ങളെ,
ഡിജിറ്റല്‍ ഇന്ത്യ മിഷനില്‍ രാജ്യത്തെ പഞ്ചായത്തുകളെ തമ്മില്‍ ബ്രോഡ് ബ്രാന്‍ഡ് വഴി ബന്ധിപ്പിക്കുന്ന ജോലി ദൃതഗതിയില്‍ പുരോഗമിക്കുന്നു.
നാലുവര്‍ഷം കൊണ്ടു മുന്‍ ഗവണ്‍മെന്റിനു ഓപ്റ്റിക്കല്‍ ഫൈബര്‍ കേബിള്‍ വഴി ബന്ധിപ്പിക്കാന്‍ സാധിച്ചത് വെറും 59 പഞ്ചായത്തുകളെയാണ്.
അപ്പോഴാണ് നമ്മുടെ ഗവണ്‍മെന്റ് നാലുവര്‍ഷം കൊണ്ട് ഓപ്റ്റിക്കല്‍ ഫൈബര്‍ കേബിള്‍ വഴി ഒരു ലക്ഷം പഞ്ചായത്തുകളെ ബന്ധിപ്പിച്ചത്.
ഒരിടത്ത് വെറും 59 മറ്റൊരിടത്ത് ഒരു ലക്ഷം.
സുഹൃത്തുക്കളെ,
സമ്പര്‍ക്കം വളരമ്പോള്‍ പുതിയ അനേകം തൊഴിലവസരങ്ങളും വരും.
ദേശീയ പാതകളുടെ നിര്‍മ്മാണം, മെട്രോ അല്ലെങ്കില്‍ റെയില്‍ അതുമല്ലെങ്കില്‍ ജലപാതകളുടെ വികസനം എല്ലാം ഗതാഗതം, കെട്ടിട നിര്‍മ്മാണം, ഉത്പാദനം സേവന മേഖലകള്‍ എന്നിവയ്ക്കാണ് കൂടുതല്‍ പ്രയോജനപ്പെടുക.
ഹരിയാനയിലെ ഗവണ്‍മെന്റ് സംസ്ഥാനത്തെ യുവാക്കള്‍ക്ക് തൊഴില്‍ അവസരങ്ങള്‍ ലഭ്യമാക്കുക മാത്രമല്ല, മാറുന്ന തൊഴില്‍ സംസ്‌കാരത്തിനനുസരിച്ച് മാറാന്‍ അവരെ പ്രാപ്തരാക്കുക കൂടി ചെയ്യുന്നു എന്നു കാണുന്നതില്‍ എനിക്കു സന്തോഷമുണ്ട്.
ഈ ദിശയില്‍ സുപ്രധാനമായ ഒരു കാല്‍ വയ്പ്പാണ് ശ്രീ.
വിശ്വകര്‍മ കൗശല്‍ സര്‍വകലാശാലയുടെ ശിലാസ്ഥാപനം.
തൊഴില്‍ മേഖലയിലെ മാറുന്ന കാലത്തിന് അനുയോജ്യമായ രീതിയില്‍ ഹരിയാനയിലെ യുവാക്കള്‍ക്ക് ഈ സര്‍വകലാശാലയില്‍ നിന്ന് നൈപുണ്യ പരിശീലനം ലഭ്യമായിരിക്കും.
സ്വന്തം വ്യവസായങ്ങള്‍ തുടങ്ങുന്നതിനും ഈ സര്‍വകലാശാല യുവാക്കള്‍ക്ക് വിദ്യാഭ്യാസം നല്കി അവരെ ശാക്തീകരിക്കും.
നൈപുമ്യത്തിന്റെ മൂര്‍ത്തിയായി വിശ്വകര്‍മാവിന്റെ അനുഗ്രഹത്തോടെ ഈ സര്‍വകലാശാലയിലെ വിദ്യാര്‍ത്ഥികളുടെ ഭാവി സുരക്ഷിതമാകും എന്നാണ് എന്റെ വിശ്വാസം.
സഹോദരി സഹോദരന്മാരെ,
കയറ്റുമതിയുടെ മേഖലയില്‍ രാജ്യത്തെ ഒന്നാം നിര സംസ്ഥാനങ്ങളിലാണ് ഹരിയാനയുടെ സ്ഥാനം.
സംസ്ഥാനത്തെ ഏകദേശം 22000 ചെറുകിയ വ്യവസായങ്ങളും ഇടത്തരം വ്യവസായങ്ങളും ഇതില്‍ നിര്‍ണായകമായ സംഭവനകള്‍ നല്കുന്നു.
കൗശല്‍ സര്‍വകലാശാല ഈ മേഖലയിലെ ചെറുകിട ഇടത്തരം വ്യവസായങ്ങള്‍ക്ക് കൂടുതല്‍ ശക്തി പകരും.
ഇവിടെ നിന്നു പുറത്തു വരുന്ന വിദ്യാര്‍ത്ഥികള്‍ മെയ്ക്ക് ഇന്‍ ഇന്ത്യയ്ക്ക് തിളക്കം വര്‍ധിപ്പിക്കും.
സുഹൃത്തുക്കളെ,
ചെറുകിട ഇടത്തരം വ്യവസായങ്ങളെ പ്രോത്സാഹിപ്പിക്കുന്നതിനായി 12 സുപ്രധാന തീരുമാനങ്ങള്‍ അടുത്ത നാളില്‍ സ്വീകരിച്ചിട്ടുള്ളത് നിങ്ങള്‍ക്ക് അറിയാമല്ലോ.
ജി എസ് ടിയുമായി സഹകരിച്ച ഹരിയാനയിലെ എന്റെ പ്രിയപ്പെട്ട ചെറുകിയ വ്യാപാരികള്‍ക്ക് ഇന്ന് വെറും 59 മിനിറ്റുകൊണ്ട് ഒരു കോടി രൂപ വരെ വായ്പ ലഭിക്കും.
ഇതു കൂടാതെ ഉത്പാദനം വിപണനം, അവയുടെ നിര്‍വഹണം തുടങ്ങിയവയുമായി ബന്ധപ്പെട്ട് നിരവധി തീരുമാനങ്ങള്‍ വേറെയുണ്ട്.
സഹോദരി സഹോദരന്മാരെ,
രാജ്യത്തെ സംരംഭകരെ ശാക്തീകരിക്കാനും, പുതുമയിലൂടെ യുവാക്കളെ വ്യവസായങ്ങളിലേയ്ക്ക് ആകര്‍ഷിക്കാനും ഈ ഗവണ്‍മെന്റ് ആഗ്രഹിക്കുന്നു.കേന്ദ്രത്തിന്റെ സഹായം ലഭിക്കാത്തതു കൊണ്ട് അവരുടെ ആശയങ്ങള്‍ പരാജയപ്പെട്ടു കൂടാ.
സ്റ്റാന്‍ഡ് അപ് ഇന്ത്യ, സ്റ്റര്‍ട്ട് അപ് ഇന്ത്യ തുടങ്ങിയവ ആരംഭിച്ചതു തന്നെ ഈ ആശയങ്ങള്‍ മനസില്‍ വച്ചുകൊണ്ടാണ്.
അതു പ്രകാരം രാജ്യത്തെ യുവാക്കള്‍ക്ക് ആറു ലക്ഷത്തി എഴുപതിനായിരം കോടി രൂപയാണ് ബാങ്ക് ജാമ്യം പോലും ഇല്ലാതെ വായ്പ നല്കാന്‍ മുദ്ര യോജന അനുവദിച്ചിരിക്കുന്നത്.
മുദ്ര യോജന വഴി ഇതിവരെയുള്ള വായ്പയില്‍ 70 ശതമാനവും വാങ്ങിയിരിക്കുന്നത് വനിതകളാണ്.
വനിതകളുടെ സ്വയം തൊഴില്‍ സംരഭങ്ങള്‍ക്ക് ഈ പദ്ധതി വലിയ ഒരു ഉപകാരമായിട്ടുണ്ട്.
തീര്‍ച്ചയായും ഹരിയാനയിലെ എന്റെ പെണ്‍മക്കള്‍ക്കും സഹോദരിമാര്‍ക്കും ഈ പദ്ധതിയുടെ ആനുകൂല്യങ്ങള്‍ ലഭിക്കുന്നുണ്ട്.
സുഹൃത്തുക്കളെ,
രാജ്യത്തെ സ്ത്രീകളുടെ ജീവിതം ആയാസരഹിതമാക്കുന്നതിനായി നമ്മുടെ ഗവണ്‍മെന്റ് കര്‍മ്മനിരതമാണ്.
ഒന്‍പതു ലക്ഷം ശുചിമുറികള്‍ നിര്‍മ്മിച്ച സ്വഛ്ഭാരത് ദൗത്യമാകട്ടെ, ആറു കോടി പാചക വാതക കണക്ഷനുകള്‍ സൗജന്യമായി നല്കിയ ഉജ്വല യോജനയാകട്ടെ, എല്ലാം നമ്മടെ സ്ത്രീകളുടെ ജീവിതങ്ങള്‍ സ്വസ്ഥമാക്കുന്നതിനാണ്.
കേന്ദ്ര ഗവണ്‍മെന്റിന്റെ ഈ കാഴ്ച്ചപ്പാടുമായി ഹരിയാന ഗവണ്‍മെന്റ് പൂര്‍ണമായി സഹകരിച്ചു.
ഇതിനുദാഹരണമാണ് ബേട്ടി ബചാവൊ, ബേട്ടി പഠാവോ പ്രചാരണം, ഖേല്‍ ഇന്ത്യ എന്നിവയുടെ വിജയം.
ഈ സംസ്ഥാനത്തിന്റെ പുത്രീ പുത്രന്മാരാണ് ഏറ്റവുമധികം മെഡലുകള്‍ വാരിക്കൂട്ടിയത്.
അതു കോമണ്‍വെല്‍ത്ത് ഗെയിംസിലാകട്ടെ, ഏഷ്യാഡിലാകട്ടെ, ഹരിയാനയുടെ ചെറുപ്പക്കാരുടെയും പുത്രിമാരുടെയും വിജയഗീതം ലോകമെമ്പാടും മുഴങ്ങി.
സഹോദരി സഹോദരന്മാരെ,
കേന്ദ്രത്തിലെയും ഹരിയാന, രാജസ്ഥാന്‍, മധ്യപ്രദേശ്, ച്ത്തിസ്ഗഡ്, ഉത്തര്‍ പ്രദേശ്, വടക്കു കിഴക്ക് സംസ്ഥാനങ്ങള്‍ തുടങ്ങിയ സംസ്ഥാനങ്ങളിലെയും ബിജെപി ഗവണ്‍മെന്റുകള്‍ പ്രവര്‍ത്തിക്കുന്നത് സബ്കാ സാത് സബ് കാ വികാസ് എന്ന മുദ്രാവാക്യവുമായിട്ടാണ്.
ഇതിന്റെ ഫലം ഇന്ന് ആര്‍ക്കും അവഗണിക്കാന്‍ സാധിക്കാത്ത വിധം വലിയ തലത്തിലേയ്ക്കു എത്തിയിരിക്കുന്നു.
ഈ പരിശ്രമങ്ങളുമായി ഹരിയാനയിലെ ജനങ്ങള്‍ സഹകരിക്കുന്നു എന്നറിയുന്നതില്‍ എനിക്കു സന്തോഷമുണ്ട്.
പടിഞ്ഞാറന്‍ ഉപരിതല എക്‌സ്പ്രസ് പാതയുടെ സമര്‍പ്പണചടങ്ങിനും മെട്രോയുടെ ഉദ്ഘാടനത്തിനും സ്‌കില്‍ സര്‍വകലാശാലയുടെ ശിലാസ്ഥാപനത്തിനും എത്തിയ നിങ്ങളെ എല്ലാവരെയും ഞാന്‍ അഭിനന്ദിക്കുന്നു.
നിങ്ങള്‍ക്ക് വളരെ നന്ദി.
