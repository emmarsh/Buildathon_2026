യുവജന വിഷയങ്ങളില്‍ സഹകരിക്കുന്നതിന് ഇന്ത്യയും മൊറോക്കോയും തമ്മില്‍ 2019 ഫെബ്രുവരിയില്‍ ഒപ്പുവെച്ച ധാരണാപത്രം പ്രധാനമന്ത്രി ശ്രീ.
നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്രമന്ത്രിസഭായോഗം വിലയിരുത്തി.
വിവിധ പരിപാടികളിലും പ്രവര്‍ത്തനങ്ങളിലുമുള്ള പങ്കാളിത്തം, വിജ്ഞാനം, വിവരങ്ങള്‍ എന്നിവയുടെ പങ്കുവെക്കല്‍, യുവാക്കളുടെ പരസ്പര വിനിമയ പരിപാടികള്‍ എന്നിവ വഴി ഇരു രാജ്യങ്ങളും തമ്മിലുള്ള സഹകരണം ശക്തിപ്പെടുത്താനും പ്രോത്സാഹിപ്പിക്കാനുമാണ് ഈ ധാരണാപത്രം ലക്ഷ്യമിടുന്നത്.
യുവജന വിഷയങ്ങളില്‍ സഹകരിക്കുന്ന മേഖലകള്‍ ഇവയാണ്;
• യൂത്ത് പ്രോഗ്രാമുകള്‍ സംഘടിപ്പിക്കുക
• അന്താരാഷ്ട്ര സമ്മേളനങ്ങള്‍, സെമിനാറുകള്‍ എന്നിവയ്ക്ക് പരസ്പരം ക്ഷണം കൈമാറുക.
• അച്ചടിച്ച വസ്തുക്കള്‍, സിനിമകള്‍, അനുഭവസമ്പത്ത്, ഗവേഷണം മറ്റ് വിവരങ്ങള്‍ എന്നിവയുടെ വിനിമയം.
• യുവജന ക്യാമ്പുകള്‍, യൂത്ത് ഫെസ്റ്റിവലുകള്‍, മറ്റ് സഹകരണ യുവജന പരിപാടികള്‍ എന്നിവയിലെ പങ്കാളിത്തം.
2019 മുതല്‍, ഇരു രാജ്യങ്ങളും എല്ലാ വര്‍ഷവും 20 അംഗ യുവജന സംഘങ്ങളുടെ 10 ദിവസത്തില്‍ കൂടാത്ത വിനിമയ പരിപാടി സംഘടിപ്പിക്കും.
