തങ്ങളുടെ ആനുകൂല്യങ്ങള്‍ വര്‍ധിപ്പിക്കുകയും ഇന്‍ഷുറന്‍സ് പരിരക്ഷ പ്രഖ്യാപിക്കുകയും ചെയ്തതില്‍ സന്തോഷം രേഖപ്പെടുത്തുന്നതിനും നന്ദി അറിയിക്കുന്നതിനുമായി രാജ്യത്തിന്റെ വിവിധ ഭാഗങ്ങളില്‍നിന്നുള്ള 90 ആശാ പ്രതിനിധികള്‍ ഉള്‍പ്പെട്ട സംഘം പ്രധാനമന്ത്രി ശ്രീ.
നരേന്ദ്ര മോദിയെ സന്ദര്‍ശിച്ചു.
രാജ്യത്താകമാനമുള്ള ആശ, അംഗന്‍വാടി വര്‍ക്കര്‍മാരുമായി അടുത്തിടെ വീഡിയോ കോണ്‍ഫറന്‍സ് വഴി ആശയവിനിമയം നടത്തിയതു പ്രധാനമന്ത്രി ഓര്‍മിപ്പിച്ചു.
ആ സമയത്ത് ആശാ പ്രതിനിധികള്‍ പങ്കുവെച്ച അനുഭവങ്ങളും വ്യക്തിപരമായ വിശേഷങ്ങളും എത്രയോ പേര്‍ക്കു പ്രചോദനമായിത്തീരുമെന്ന് അദ്ദേഹം പറഞ്ഞു.
കൃത്യമായ സമയത്തുള്ള തങ്ങളുടെ ഇടപെടലുകള്‍ പാവപ്പെട്ട അമ്മമാരുടെയും കുഞ്ഞുങ്ങളുടെയും ജീവിതം രക്ഷപ്പെടുത്തുന്നതില്‍ എത്രത്തോളം സഹായകമാണ് എന്ന് ആശ പ്രവര്‍ത്തകര്‍ ഇന്നത്തെ കൂടിക്കാഴ്ചയില്‍ വിശദീകരിച്ചു.
ആശാ വര്‍ക്കര്‍മാരുടെ നൈപുണ്യത്തെയും സമര്‍പ്പണത്തെയും പ്രകീര്‍ത്തിച്ച പ്രധാനമന്ത്രി, കാല അസര്‍ പോലുള്ള രോഗങ്ങള്‍ നിര്‍മാര്‍ജനം ചെയ്യുന്നതില്‍ ആശ വര്‍ക്കര്‍മാര്‍ നടത്തിയ പ്രവര്‍ത്തനത്തെ ബില്‍ ഗേറ്റ്‌സ്, മെലിന്‍ഡ ഗേറ്റ്‌സ് എന്നിവര്‍ പോലും അഭിനന്ദിച്ചിട്ടുണ്ടെന്ന് ഓര്‍മിപ്പിച്ചു.
തങ്ങളുടെ ഗ്രാമത്തിലെ ജീവിത നിലവാരം ഉയര്‍ത്തിക്കൊണ്ടുവരുന്നതിനായി മറ്റു ഗവണ്‍മെന്റ് ഏജന്‍സികളുമായി ചേര്‍ന്നു പ്രവര്‍ത്തിക്കാന്‍ ഊര്‍ജം വിനിയോഗിക്കണമെന്ന് ആശ വര്‍ക്കര്‍മാരോടു പ്രധാനമന്ത്രി ആഹ്വാനം ചെയ്തു.
ഗവണ്‍മെന്റ് പദ്ധതികള്‍ ദാരിദ്ര്യത്തെ അതീജിവിക്കുന്നതിനായി ദരിദ്രരെ ഏതു വിധമാണു ശാക്തീകരിക്കുന്നതെന്ന് അദ്ദേഹം വിശദീകരിച്ചു.
കേന്ദ്ര ആരോഗ്യ, കുടുംബക്ഷേമ മന്ത്രി ശ്രീ.
ജെ.പി.നദ്ദയും ചടങ്ങില്‍ പങ്കെടുത്തു.
***
