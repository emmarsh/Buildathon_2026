ചെറുകിട, ഇടത്തര സംരംഭ മേഖലകളിലും നൂതനാശയ മേഖലയിലും സഹകരിച്ച് പ്രവര്‍ത്തിക്കുന്നതിന് ഇന്ത്യയും യുണൈറ്റഡ് അറബ് എമിറേറ്റ്‌സും (യു.എ.ഇ) തമ്മില്‍ ധാരണാപത്രം ഒപ്പുവെക്കാനുള്ള നിര്‍ദ്ദേശത്തിന് പ്രധാനമന്ത്രി ശ്രീ.നരേന്ദ്ര മോദിയുടെ അധ്യക്ഷതയില്‍ച്ചേര്‍ന്ന കേന്ദ്ര മന്ത്രിസഭായോഗം അംഗീകാരം നല്‍കി.
ഇന്ത്യയിലെ ചെറുകിട, ഇടത്തരം സംരംഭ മേഖലയ്ക്ക് ഏറെ പ്രയോജനം ചെയ്യുന്ന ഈ ധാരണാപത്രം ന്യായയുക്തവും ഉള്‍ച്ചേര്‍ച്ചയുള്ളതുമായ വികസനത്തിലേക്ക് നയിക്കും.
വിദേശത്തെ ചെറുകിട, ഇടത്തരം സംരംഭ മേഖലയെക്കുറിച്ച് ലഭിക്കുന്ന അറിവ് കൂടുതല്‍ മെച്ചപ്പെടാനും നവീനാശയങ്ങള്‍ സ്വീകരിക്കാനും ഇന്ത്യയിലെ ചെറുകിട, ഇടത്തര സംരംഭ മേഖലയ്ക്ക് അവസരം നല്‍കും.
യു.എ.ഇയിലെ ചെറുകിട, ഇടത്തര സംരംഭ മേഖലകളുമായി പരസ്പരം പ്രയോജനപ്പെടുന്ന ബന്ധം സ്ഥാപിക്കാനും കൂടുതല്‍ വിപണികള്‍ കണ്ടെത്താനും അത് ഇന്ത്യന്‍ ചെറുകിട, ഇടത്തര സംരംഭ മേഖലകളെ സഹായിക്കും.
*********************************
