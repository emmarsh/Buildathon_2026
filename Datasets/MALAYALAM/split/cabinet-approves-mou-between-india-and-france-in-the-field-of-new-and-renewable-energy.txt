നവ, പുനരുപയോഗിക്കാവുന്ന ഊര്‍ജ മേഖലകളില്‍ സഹകരിക്കുന്നതിനു സോളാര്‍ എനര്‍ജി കോര്‍പറേഷന്‍ ഓഫ് ഇന്ത്യ ലിമിറ്റഡും ഫ്രാന്‍സിന്റെ കമ്മിസ്സാരിയറ്റ് എ 1 എനര്‍ജിയടോമിക് എറ്റ് ഓക്‌സ് എനര്‍ജീസ് ആള്‍ട്ടര്‍നേറ്റീവ്‌സും (സി.ഇ.എ.)
ഫ്രഞ്ച് കമ്പനിയായ ബ്ലൂ സ്റ്റോറേജ് എസ്.എ.എസ്സും ഒപ്പിട്ട ധാരണാപത്രം സംബന്ധിച്ച് പ്രധാനമന്ത്രി ശ്രീ.
നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്രമന്ത്രിസഭാ യോഗം മുന്‍പാകെ വിശദീകരിക്കപ്പെട്ടു.
2018 ഒക്ടോബര്‍ മൂന്നിന് ന്യൂഡെല്‍ഹിയില്‍ വെച്ചാണു ധാരണാപത്രം ഒപ്പുവെക്കപ്പെട്ടത്.
ഇംഗ്ലീഷ്, ഹിന്ദി, ഫ്രഞ്ച് ഭാഷകളിലുള്ള ധാരണാപത്രങ്ങള്‍ ഒപ്പുവെച്ചിട്ടുണ്ട്.
സൗരോര്‍ജം ഉപയോഗപ്പെടുത്തി വൈദ്യുതിയില്‍ ഓടുന്ന വാഹനങ്ങള്‍ വ്യാപകമാക്കാനുള്ള കേന്ദ്ര ഗവണ്‍മെന്റിന്റെ പ്രതീക്ഷാപൂര്‍ണമായ പദ്ധതിയെ പിന്‍തുണയ്ക്കുന്നതിനായി സൗരോര്‍ജം ഉപയോഗപ്പെടുത്തുന്ന ബാറ്ററികളോടുകൂടിയ ഇ-വെഹിക്കില്‍ ചാര്‍ജിങ് കേന്ദ്രം എസി.ഇ.സി.ഐക്കു ലഭ്യമാക്കുന്നതിനുള്ള ആദ്യ പദ്ധതി ഉള്‍പ്പെടെ ഭാവികാല സഹകരണത്തിനു പ്രത്യേക പ്രാധാന്യം കല്‍പിച്ചുകൊണ്ടുള്ള ചര്‍ച്ചകള്‍ക്കു രൂപം നല്‍കുകയാണു ധാരണാപത്രത്തിന്റെ ലക്ഷ്യം.
ധാരണാപത്രം ഇന്ത്യയും ഫ്രാന്‍സും തമ്മിലുള്ള ഉഭയകക്ഷി സഹകരണം ശക്തിപ്പെടുത്തും.
