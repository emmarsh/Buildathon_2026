മഹാരാഷ്ട്ര ഗവര്‍ണര്‍ ശ്രീ.
വിദ്യാസാഗര്‍ റാവുജി, മഹാരാഷ്ട്ര മുഖ്യമന്ത്രി ശ്രീ.
ദേവേന്ദ്ര ജി, നിയമസഭാ സ്പീക്കര്‍ ഹരിബാബു ജി, മന്ത്രിസഭയിലെ എന്റെ സഹപ്രവര്‍ത്തകന്‍ സുഭാഷ് ഭാംമ്രേജി, ശ്രീ സായിബാബ സംസ്ഥാന്‍ ട്രസ്റ്റ് ചെയര്‍മാന്‍ ശ്രീ സുരേഷ് ഹവാരേജി, മഹരാഷ്ട്രയിലെ മന്ത്രിമാര്‍, എന്റെ പാര്‍ലമെന്റ് സഹപ്രവര്‍ത്തകര്‍, മഹാരാഷ്ട്ര എം.എല്‍.എമാര്‍ ഇവിടെ വന്‍ തോതില്‍ സന്നിഹിതരായിരിക്കുന്ന എന്റെ സഹോദരീ, സഹോദരന്മാരെ, മഹാരാഷ്ട്രയ്ക്ക് മുഴുവനും, ഇന്ത്യയിലെ എല്ലാ ജനങ്ങള്‍ക്കും എന്റെ വിജയദശമി, ദസറ ആശംസകള്‍.
എല്ലാവര്‍ഷവും ഉത്സവങ്ങള്‍ സ്‌നേഹിതര്‍ക്കും അടുപ്പമുള്ളവര്‍ക്കുമൊപ്പം ആഘോഷിക്കാനാണ് നാം ശ്രമിക്കാറുള്ളത്.
ഞാനും എല്ലാ ഉത്സവങ്ങളും എന്റെ നാട്ടുകാരോടൊപ്പം ആഘോഷിക്കാന്‍ ശ്രമിക്കാറുണ്ട്.
ഈ വികാരത്തോടെ, ഇന്ന് നിങ്ങളോടൊപ്പം സന്നിഹിതനാകാനുള്ള അവസരം എനിക്ക് ലഭിച്ചു.
ദസറയുടെ ഈ ധന്യമായ അവസരത്തില്‍ നിങ്ങളുടെ അനുഗ്രഹങ്ങള്‍ എന്നില്‍ചൊരിയാനാണ് നിങ്ങള്‍ വലിയ തോതില്‍ ഇവിടെ സന്നിഹിതരായിരിക്കുന്നത്.
പകുതിയിലേറെപ്പേര്‍ വെയിലത്തു നില്‍ക്കുകയാണ്.
ഈ ബന്ധവും അടുപ്പവവും നിരന്തരം എനിക്ക് ശക്തി പ്രദാനം ചെയ്യുകയും നിങ്ങളുടെ സ്‌നേഹവും വാത്സല്യവും എനിക്ക് ഊര്‍ജ്ജം പകരുകയും എന്നെ പുനരുജ്ജീവിപ്പിക്കുയും ചെയ്യുന്നു.
സുഹൃത്തുക്കളെ,
ദസറയ്ക്ക് പുറമെ ഇന്ന് ഷിര്‍ദ്ദിയിലെ ഈ പുണ്യഭൂമിയില്‍ മറ്റൊരു മംഗളാവസരത്തിനും നാം സാക്ഷ്യം വഹിക്കുകയാണ്.
സായിബാബയുടെ സമാധിക്ക് നൂറു വര്‍ഷം കൂടിയാകുന്ന ദിവസമാണിത്.
അല്‍പ്പം മുമ്പ് എനിക്ക് സായിബാബയുടെ അനുഗ്രഹം തേടുന്നതിനുള്ള അവസരമുണ്ടായി.
എപ്പോഴോക്കെ ഭഗവാന്‍ സായിബാബയുടെ അനുഗ്രഹം തേടാന്‍ എനിക്ക് അവസരം ലഭിച്ചിട്ടുണ്ടോ അപ്പോഴൊക്കെ മനുഷ്യനന്മയ്ക്ക് വേണ്ടി സ്വയം സമര്‍പ്പിക്കാനുള്ള ഒരു വികാരം മറ്റുള്ള എണ്ണമറ്റ ഭക്തര്‍ക്കുണ്ടാകുന്നതുപോലെ എന്റെ ഉള്ളില്‍ നിന്നും പ്രസരിക്കാറുണ്ട്.
സഹോദരീ, സഹോദരന്മാരെ,
ഷിര്‍ദ്ദിയുടെ ഓരോ മുക്കിലും മൂലയിലും സായിബാബയുടെ മന്ത്രങ്ങളും ഉപദേശങ്ങളും കുടികൊള്ളുണ്ട്.
ജനങ്ങള്‍ക്ക് വേണ്ടിയുള്ള സേവനം, ത്യാഗം, പ്രായശ്ചിത്തം എന്നിവയെക്കുറിച്ചൊക്കെ എപ്പോഴൊക്കെ നാം സംസാരിക്കുമോ, എല്ലാവരും ഷിര്‍ദ്ദിയുടെ ഉദാഹരണം ഉയര്‍ത്തിക്കാട്ടാറുണ്ട്.
ഷിര്‍ദ്ദി തത്യാപാട്ടില്‍ജിയുടെ നഗരമാണ്, ഇത് ദാദാ കോട്ടേപാട്ടീലിന്റെ നഗരമാണ്.
മാധവറാവു ദേശ്പാണേ്ഡ, മാല്‍സ്പതി എന്നിവരെപോലെ മഹാന്മാരായവരെ സൃഷ്ടിച്ച മണ്ണാണിത്.
സായിബാബയെ അവസാനശ്വാസം വരെ സേവിച്ച കാഷിറാം ഷിമ്പി, അപ്പാ ജാഗ്ലേ എന്നിവരുടെ മണ്ണാണ്ണിത്.
കൊണ്ടാജി, ഗാവ്ജി, തുക്കാറാംജി എന്നിവരെ ആര്‍ക്ക് മറക്കാന്‍ കഴിയും.
ഈ പുണ്യമണ്ണിന്റെ മക്കളെ ഞാന്‍ വന്ദിക്കുന്നു.
സഹോദരീ, സഹോദരന്മാരെ,
സായിബാബയുടെ മന്ത്രത്തിന്റെ അടിസ്ഥാനത്തില്‍ എല്ലാവരുടെ ദൈവവും ഒന്നാണ്.
സായിയില്‍ നിന്നുള്ള ഈ നാലുവാക്കുകളാണ് സമൂഹത്തിന്റെ ഐക്യത്തിന്റെ ഇഴകളായത്.
സായി സമൂഹത്തിന്റെ ഉടമയും സമൂഹം സായിയുടെ ഉടമയുമായിരുന്നു.
സാമൂഹിക പ്രവര്‍ത്തനത്തിന്റെ ചില വഴികള്‍ സായി പറഞ്ഞിരുന്നു.
സായിബാബ കാണിച്ച പാതയിലൂടെ ഷിര്‍ദ്ദി സായിബാബ സംസ്ഥാന്‍ ട്രസ്റ്റ് വിശ്രമമില്ലാതെ സമൂഹത്തെ സേവിക്കുന്നതില്‍ എനിക്ക് അതിയായ സന്തോഷമുണ്ട്.
വിദ്യാഭ്യാസത്തിലൂടെ ശാക്തീകരണം, ആത്മീയതയിലൂടെ പരിവര്‍ത്തനം അല്ലെങ്കില്‍ സമൂഹത്തില്‍ സാമൂഹിക ഐക്യത്തിന്റെ സന്ദേശം പരത്തുക എന്നീ ദീശകളിലൂടെയുള്ള നിങ്ങളുടെ പ്രയത്‌നങ്ങള്‍ പ്രശസംനീയമാണ്.
വിശ്വാസം, ആത്മീയത, വികസനം എന്നിവയുമായി ബന്ധപ്പെട്ട നിരവധി പദ്ധതികള്‍ക്ക് ഇന്നും ഈ മണ്ണില്‍ തുടക്കം കുറിയ്ക്കുന്നുണ്ട്.
പാവപ്പെട്ടവര്‍ക്ക് വേണ്ടിയുള്ള വന്‍ ക്ഷേമപദ്ധതികള്‍ക്ക് ആരംഭം കുറിയ്ക്കാന്‍ ഇതിനെക്കാളും മികച്ച മറ്റൊരു സ്ഥലം വേറൊന്നില്ല, അതിന്റെ പേരില്‍ ഞാന്‍ മഹാരാഷ്ട്ര ഗവണ്‍മെന്റിനെ അഭിനന്ദിക്കുന്നു.
സായിബാബയുടെ പാദത്തിലിരിക്കുകയും പാവപ്പെട്ടവര്‍ക്ക് വേണ്ടി പ്രവര്‍ത്തിക്കുകയും ചെയ്യുന്നതിനെക്കാള്‍ തൃപ്തി തരുന്ന മറ്റെന്തുണ്ട്?
അതുകൊണ്ട് ഞാന്‍ മഹാരാഷ്ട്രാ ഗവണ്‍മെന്റിനെ അഭിനന്ദിക്കുകയാണ്.
ഭക്തര്‍ക്ക് വേണ്ടി നിര്‍മ്മിക്കുന്ന പുതിയ കെട്ടിടസമുച്ചയത്തിന്റെ ഭൂമിപൂജ അവസരത്തില്‍ ഇവിടെ സന്നിഹിതനാകാന്‍ കഴിഞ്ഞതില്‍ എനിക്ക് അതിയായ ആഹ്‌ളാദമുണ്ട്.
സായിബാബ ഇംഗ്ലീഷ് മീഡിയം സ്‌കൂള്‍ ആയ കന്യാ വിദ്യാലയയുടെയും കോളജിന്റെയും തറക്കല്ലും ആ ദിവസം തന്നെയിട്ടു.
സായിയുടെ ജീവിതവും തത്വശാസ്ത്രവുമായി ബന്ധപ്പെട്ട് രൂപപ്പെട്ടുവരുന്ന സായി വിജ്ഞാന പാര്‍ക്ക് (സായി അറിവ് പാര്‍ക്ക്) ജനങ്ങള്‍ക്ക് അദ്ദേഹത്തിന്റെ ഉപദേശങ്ങളെക്കുറിച്ച് മികച്ചരീതിയിലും വിശാലമായും മനസിലാക്കാന്‍ സഹായിക്കുമെന്ന് എനിക്ക് വിശ്വാസമുണ്ട്.
സുഹൃത്തുക്കളെ,
10 മെഗാവാട്ട് സോളാര്‍ യൂണിറ്റിന്റെ പ്രവര്‍ത്തനത്തിനും ഇന്ന് തുടക്കം കുറിച്ചിട്ടുണ്ട്.
ഇത് ഇന്‍സ്റ്റിറ്റ്യൂട്ടിന്റെ വിഭവം വര്‍ദ്ധിപ്പിക്കും.
ശുദ്ധ ഊര്‍ജ്ജത്തിന്റെ വലിയൊരു പങ്ക് ഇന്‍സ്റ്റിറ്റ്യൂട്ടിനുണ്ടാകും.
സത്യം പറഞ്ഞാല്‍ ഒരു തരത്തില്‍ വിജയദശമിയുടെ ഈ അവസരത്തില്‍ ആയിരക്കണക്കിന് ഭക്തര്‍ക്ക് സായിട്രസ്റ്റിന്റെ സമ്മാനമാണിത്.
സുഹൃത്തുക്കളെ,
നവരാത്രി ദീപാലി കാലത്തിനിടയ്ക്ക് സാധാരണയായി ഇന്ത്യക്കാര്‍ വീടുകള്‍, ആഭരണങ്ങള്‍, തുടങ്ങി നിരവധി വസ്തുക്കള്‍ വാങ്ങാറുണ്ട്.
തങ്ങളുടെ കഴിവിനനുരിച്ച് ജനങ്ങള്‍ ചെലവഴിക്കുകയും കുടുംബങ്ങള്‍ക്ക് സമ്മാനങ്ങള്‍ നല്‍കുകയും ചെയ്യും.
ദസറയുടെ ഈ മംഗളകരമായ അവസരത്തില്‍ മഹാരാഷ്ട്രയിലെ സഹോദരി, സഹോദരന്മാര്‍ക്ക് 2.5 ലക്ഷം വീടുകള്‍ കൈമാറുന്നതിനുള്ള അവസരവും എനിക്ക് ലഭിച്ചു.
സ്വന്തമായി ഒരു വീടുണ്ടാകുകയെന്നത് എന്റെ സഹോദരി സഹോദരന്മാരുടെ ഒരു സ്വപ്‌നമാണ്.
ദസറയുടെ ഈ അവസരത്തില്‍ ഈ കുടുംബങ്ങള്‍ക്ക് ഗൃഹപ്രവേശത്തിന് അവസരം ഒരുക്കുകയെന്നതിനെക്കാള്‍ വലുതായി എന്റെ ഈ സഹോദരി സഹോദരന്മാര്‍ക്ക് വേണ്ടി എന്റെ ഭാഗത്തുനിന്നും മറ്റൊരു പ്രവര്‍ത്തനവുമില്ലെന്നാണ് ഞാന്‍ വിശ്വസിക്കുന്നത്.
പ്രധാനമന്ത്രി ആവാസ് യോജനയുടെ കീഴില്‍ നിര്‍മ്മിച്ച ഈ പുതിയ വീടുകള്‍ക്കും നിങ്ങളുടെ ജീവിതത്തിലെ മംഗളകരമായ ഈ അവസരത്തിനും നിങ്ങള്‍ക്ക് എന്റെ ആശംസകള്‍.
ഈ പുതിയ വീടുകള്‍ നിങ്ങളുടെ സ്വപ്‌നങ്ങളുടെ പ്രതീകങ്ങളാകുകയാണ്.
നിങ്ങളുടെ അഭിലാഷങ്ങള്‍ക്ക് ഇത് പുതിയൊരു വ്യാപ്തി കുട്ടിച്ചേര്‍ക്കും.
ഇപ്പോള്‍ നിങ്ങളുടേയും നിങ്ങളുടെ കുട്ടികളുടെയും ജീവിതം സകാരാത്മകമായ മാറ്റത്തിന്റെ പാതയിലൂടെ മുന്നോട്ടുപോകുകയാണ്.
ദാരിദ്ര്യത്തിന് മേലുള്ള വിജയത്തിന്റെ പ്രധാനപ്പെട്ട ആദ്യചുവടുവയ്പ്പാണിത്.
സുഹൃത്തുക്കളെ,
ഒരു വീട് സ്വന്തമാകുകയെന്നാല്‍ ജീവിതം സുഗമമാകുകയും അത് ദാരിദ്ര്യത്തിനോട് പൊരുതാനുള്ള ഉത്സാഹം ശക്തിപ്പെടുത്തുകയും ചെയ്യും.
ഒരു ബഹുമാനചിന്തയും അതുമായി ബന്ധപ്പെട്ടുണ്ടാകും.
ഇത് മനസില്‍ വച്ചുകൊണ്ട് സ്വാതന്ത്ര്യത്തിന്റെ 75-ാം വാര്‍ഷികം ആഘോഷിക്കുന്ന 2022 ഓടെ വീടില്ലാത്ത എല്ലാ കുടുംബങ്ങള്‍ക്കും വീട് നല്‍കുന്നതിനുള്ള ദിശയിലേക്ക് പ്രവര്‍ത്തിക്കാന്‍ ഞങ്ങള്‍ തീരുമാനിച്ചിട്ടുണ്ട്.
ഈ ചെറിയകാലളവിനുള്ളില്‍ തന്നെ നമ്മള്‍ ഏകദേശം പകുതിദൂരത്തിലെത്തിയെന്നതില്‍ എനിക്ക് സന്തോഷമുണ്ട്.
സഹോദരി, സഹോദരന്മാരെ, ഒരു വ്യക്തി പാവപ്പെട്ട കുടുംബത്തിലോ, അല്ലെങ്കില്‍ ഇടത്തരം കുടുംബത്തിലോ ഏതിലോപെട്ടതാകട്ടെ കഴിഞ്ഞ നാലുവര്‍ഷം കൊണ്ട് അവരെ ചേരികളില്‍ നിന്നും വാടകവീടുകളില്‍ നിന്നും പുറത്തുകൊണ്ടുവന്ന് സ്വന്തം വീടുകള്‍ താമസിക്കുന്നതിന് ലഭ്യമാക്കുന്നതിനുള്ള കാര്യക്ഷമമായ പ്രവര്‍ത്തനം ഗവണ്‍മെന്റ് നടത്തിയിട്ടുണ്ട്.
മുമ്പും പ്രയത്‌നങ്ങള്‍ നടന്നിട്ടുണ്ട്.
എന്നാല്‍ ദൗര്‍ഭാഗ്യവശാല്‍ പാവങ്ങള്‍ക്ക് പാര്‍പ്പിടങ്ങള്‍ നല്‍കി അവരെ ശാക്തീകരിക്കുന്നതിന് പകരം ഒരു കുടുംബത്തെ മഹത്വവല്‍ക്കരിക്കുകയും അതിനെക്കുറിച്ച് പ്രചരിപ്പിക്കുകയും ചെയ്യുകയായിരുന്നു അവരുടെ ഉദ്ദേശ്യം.
ഒരു വോട്ട് ബാങ്ക് സൃഷ്ടിക്കുകയായിരുന്നു അവരുടെ ലക്ഷ്യം.
പാര്‍പ്പിടങ്ങള്‍ നല്ല ഗുണനിലവാരത്തിലുള്ളവയായിരിക്കണമെന്നതിനും വൈദ്യുതി, ശൗചാലയം, കുടിവെള്ളം, പാചകവാതക കണക്ഷന്‍ തുടങ്ങിയ സൗകര്യങ്ങള്‍ വേണമെന്ന വസ്തുതയിലും ഒരു ആലോചനയും നടത്തിയില്ല.
രാഷ്ട്രീയതാല്‍പര്യം ഒരു പദ്ധതിയെ കേന്ദ്രീകരിക്കുമ്പോള്‍ ആരും അത്തരം കാര്യങ്ങളില്‍ ശ്രദ്ധചെലുത്താറുമില്ല.
രാഷ്ട്രീയതാല്‍പര്യത്തിന് പകരം പാവപ്പെട്ടവരുടെ ക്ഷേമത്തിലാണ് ശ്രദ്ധനല്‍കുന്നതെങ്കില്‍ അത് അവന്റെ ജീവിതം കൂടുതല്‍ സുഗമമാക്കാന്‍ പ്രേരിപ്പിക്കും.
അങ്ങനെ വരുമ്പോള്‍ പ്രവര്‍ത്തനം അതിവേഗം നടക്കും.
ഇത് രാജ്യത്തിന് മുന്നില്‍ ജീവിക്കുന്ന ഒരു ഉദാഹരണമാണ്.
സുഹൃത്തുക്കളെ,
കഴിഞ്ഞ സര്‍ക്കാര്‍ അവരുടെ ഭരണത്തിന്റെ അവസാന നാലുവര്‍ഷം കൊണ്ട് 25 ലക്ഷം വീടുകള്‍ പണിതു.
അവര്‍ നാലുവര്‍ഷം കൊണ്ട് 25 ലക്ഷം വീടുകള്‍ മാത്രമാണ് പണിതത്.
എത്ര?
എന്ത് സംഭവിച്ചു?
ഉറക്കെ പറയു.
നാലുവര്‍ഷം കൊണ്ട് എത്ര വീടുകള്‍?
നാലുവര്‍ഷം കൊണ്ട് അവര്‍ 25 ലക്ഷം വീടുകള്‍ പണിതു; എന്നാല്‍ ബി.ജെ.പി നയിക്കുന്ന നമ്മുടെ ഗവണ്‍മെന്റ് കേന്ദ്രത്തിലേക്ക് തെരഞ്ഞെടുത്ത് നാലുവര്‍ഷം കൊണ്ട് 1 കോടി 25 ലക്ഷം വീടുകള്‍ പണിതു.
അവര്‍ നാലുവര്‍ഷം കൊണ്ട് 25 ലക്ഷം വീടുകള്‍ പണിതപ്പോള്‍ ഞങ്ങള്‍ നാലുവര്‍ഷം കൊണ്ട് 1.25 കോടി വീടുകള്‍ പണിതു.
ആ ഗവണ്‍മെന്റാണ് ഇപ്പോഴും ഇവിടെ നിലനിന്നിരുന്നതെങ്കില്‍ ഇത്രയും വീടുകള്‍ പണിയാന്‍ അവര്‍ക്ക് 20 വര്‍ഷം വേണ്ടിവരുമായിരുന്നു.
നിങ്ങളും ഒരു വീടിന് വേണ്ടി 20 വര്‍ഷം കാത്തിരിക്കേണ്ടിവരുമായിരുന്നു.
അതിവേഗത്തില്‍ പ്രവര്‍ത്തിക്കുന്ന ഒരു ഗവണ്‍മെന്റ് പാവപ്പെട്ടവര്‍ക്ക് എത്രവേഗം കാര്യങ്ങള്‍ ചെയ്യുന്നുവെന്നതിന്റെ ഒരു ഉദാഹരണമാണിത്.
നോക്കൂ, എല്ലാം അതേപോലെത്തന്നെയാണ്; അതേ മാദ്ധ്യമം, അതേ വിഭവങ്ങള്‍, അതേ ആളുകള്‍; എന്നാല്‍ പാവപ്പെട്ടവര്‍ക്കുള്ള സേവനം എന്ന വികാരത്തോടെ സത്യസന്ധമായാണ് പ്രവര്‍ത്തനം നടത്തുന്നതെങ്കില്‍ ഫലങ്ങള്‍ അതിവേഗമുണ്ടാകും.
സഹോദരി, സഹോദരന്മാരെ,
മുമ്പ്, കഴിഞ്ഞ ഗവണ്‍മെന്റ് ഒരു വീട് പണിയാന്‍ 18 മാസംഅല്ലെങ്കില്‍ 1.5 വര്‍ഷം ഒരു വീട് പണിയാന്‍ എടുത്തിരുന്നിടത്ത് ഈ ഗവണ്‍മെന്റ് 12 മാസത്തില്‍ കുറവാണ് ഒരു വീട് പൂര്‍ത്തിയാക്കാന്‍ എടുക്കുന്നത്.
നിര്‍മ്മാണത്തിനുള്ള സമയം കുറച്ചതിനോടൊപ്പം വീടിന്റെ വലിപ്പം വര്‍ദ്ധിപ്പിക്കുകയും ചെയ്തു.
എല്ലാത്തിനുമുപരി ഒരു വീട് പണിയാന്‍ നല്‍കിയിരുന്ന സാമ്പത്തിക സഹായം 70,000 രൂപയില്‍ നിന്നും ഒരു ലക്ഷത്തി ഇരുപതിനായിരം രൂപയായി വര്‍ദ്ധിപ്പിച്ചു.
എല്ലാത്തിനുപരിയായി, ഫണ്ടുകള്‍ നേരിട്ട് ഗുണഭോക്താവിന്റെ ബാങ്ക് അക്കൗണ്ടിലേക്ക് നിക്ഷേപിക്കപ്പെടുകയും ചെയ്യും.
ഗുണഭോക്താക്കളുടെ തെരഞ്ഞെടുപ്പ് ശാസ്ത്രീയവും സുതാര്യവുമായ രീതിയിലാണ് നടപ്പാക്കുന്നതും.
ശൗച്യാലയങ്ങളും മറ്റ് എല്ലാ സൗകര്യങ്ങളുമുള്‍പ്പെടെ വീട് നല്ല ഉറപ്പുള്ളതായിരിക്കണമെന്നത് ഉറപ്പുവരുത്തിനുള്ള ശ്രദ്ധ ചെലുത്തുന്നുമുണ്ട്.
പ്രധാനമന്ത്രി ആവാസ് യോജനയ്ക്ക് കീഴില്‍ പാര്‍പ്പിടങ്ങള്‍ ലഭിച്ച ഗുണഭോക്താക്കളെ ഒരിക്കല്‍ കൂടി എന്റെ ഹൃദയത്തിന്റെ ഉള്ളില്‍ നിന്നും ഞാന്‍ അഭിനന്ദിക്കുന്നു.
വിവിധ ജില്ലകളിലെ ചില കുടുംബങ്ങളുമായി ആശയവിനിമയം നടത്താനുള്ള അവസരവും ഇന്ന് എനിക്ക് ലഭിച്ചു.
ആ സഹോദരിമാരുടെ മുഖങ്ങളില്‍ കണ്ട സന്തോഷവും ആത്മവിശ്വാസവും എനിക്കുണ്ടാക്കിയ അത്യാഹ്‌ളാദം ആര്‍ക്കും ചിന്തിക്കാന്‍ പോലും കഴിയില്ല.
പാവപ്പെട്ട കുടുംബങ്ങളുടെ മുഖങ്ങളില്‍ തെളിഞ്ഞ സന്തോഷം കണ്ടപ്പോള്‍ ജീവിതം അനുഗ്രഹീതമായി.
ഇത് പ്രവര്‍ത്തിക്കുന്നതിന് ഒരു പുതു ഊര്‍ജ്ജം നല്‍കുന്നു.
സഹോദരിമാരില്‍ നിന്നും ലഭിച്ച അനുഗ്രങ്ങളോടെ ഞങ്ങളുടെ ജീവിതത്തിലെ ഓരോ നിമിഷവും നിങ്ങളുടെ സേവനത്തിനായി സമര്‍പ്പിക്കുമെന്ന പ്രതിജ്ഞ ആവര്‍ത്തിക്കാന്‍ ഞാന്‍ ആഗ്രഹിക്കുകയാണ്.
സഹോദരി, സഹോദരന്മാരെ,
രാജ്യത്തെ എല്ലാ ഭവനങ്ങളെയും ശൗചാലയങ്ങളുമായി ബന്ധിപ്പിക്കാനുള്ള സംഘടിതപ്രവര്‍ത്തനം അവസാനഘട്ടത്തിലാണ്.
ഈ ദിശയില്‍ മഹാരാഷ്ട്ര പ്രശസ്തമായ പ്രവര്‍ത്തനമാണ് നടത്തിയത്.
നിങ്ങളെല്ലാവരും മഹാരാഷ്ട്ര മുഴുവനും ചേര്‍ന്ന് മഹാരാഷ്ട്രയെ വെളിയിട വിസര്‍ജ്ജനമുക്തമാക്കി പ്രഖ്യാപിച്ചു.
സംസ്ഥാനത്തെ 11 കോടി ജനങ്ങള്‍ക്ക് എന്റെ ഹൃദയംഗമമായ അഭിനന്ദനങ്ങള്‍.
ഇത് മഹാരാഷ്ട്രയുടെ തെരുവുകളേയും ഗ്രാമങ്ങളേയും വൃത്തിയായി സൂക്ഷിക്കുമെന്ന് മാത്രമല്ല, പാവപ്പെട്ട കര്‍ഷകകുടുംബങ്ങളിലെ കുട്ടികളുടെ ജീവിതം വയറിളക്കം പോലുള്ള നിരവധി അസുഖങ്ങള്‍ തടഞ്ഞുകൊണ്ട് സംരക്ഷിക്കുകയും ചെയ്യും.
സുഹൃത്തുക്കളെ,
പാവപ്പെട്ടവരുടെ ജീവിതവും ആരോഗ്യവുമായി ബന്ധപ്പെട്ട കാര്യമാകുമ്പോള്‍ ലോകത്തിലുള്ള എല്ലാവരും ആയുഷ്മാന്‍ ഭാരത്തിനെക്കുറിച്ചാണ് സംസാരിക്കുന്നത്.
അതായത് പ്രധാനമന്ത്രി ജന്‍ ആരോഗ്യ യോജന (പി.എം.ജെ.എ.വൈ).
ഈ പദ്ധതിക്ക് കീഴില്‍ ഏകദേശം 50 കോടി ജനങ്ങള്‍ക്ക് ഗുരുതരമായ അസുഖങ്ങള്‍ക്ക് സൗജന്യ ചികിത്സ ലഭിക്കും.
മഹാരാഷ്ട്രയിലെ ലക്ഷക്കണക്കിന് കുടുംബങ്ങള്‍ക്കും ഇതിന്റെ ഗുണം ലഭിക്കും.
ഇത് ആരംഭിച്ചിട്ട് ഇന്നുവരെ ഒരു മാസം പോലും കഴിഞ്ഞിട്ടില്ലെങ്കിലും ഇതിനകം രാജ്യത്തെ ഒരുലക്ഷത്തോളം രോഗികള്‍ക്ക് ഈ പദ്ധതിയുടെ നേട്ടം ലഭിച്ചുകഴിഞ്ഞു.
ചിലര്‍ തന്റെ മൂത്രത്തില്‍ കല്ലിനോ, മറ്റ് ചിലര്‍ ട്യൂമറിനോ ഒക്കെ ഈ പദ്ധതിയുടെ അടിസ്ഥാനത്തില്‍ ചികിത്സ നടത്തുന്നു.
ചിലരുടെ 50,000 രൂപയുടെ ചികിത്സാചെലവ് നിര്‍വഹിച്ചെങ്കില്‍ മറ്റുചിലരുടെ മൂന്ന് ലക്ഷം രൂപയുടെ ചികിത്സാചെലവാണ് പരിഹരിച്ചത്.
സുഹൃത്തുക്കളെ,
ഇതുവരെ അവകാശപ്പെട്ട തുകയുടെ ശരാശരി എടുത്താല്‍ വ്യക്തിക്കൊന്നിന് 20,000 രൂപ വീതം വരും.
ആലോചിച്ചുനോക്കൂ, മുമ്പ് പാവപ്പെട്ടവര്‍ക്ക് ആയിരിക്കണക്കിന് രൂപ അവരുടെ കീശയില്‍ നിന്നും കണ്ടെത്തേണ്ടിയിരുന്നു, അത് അവരെ സംബന്ധിച്ച് വളരെ ബുദ്ധിമുട്ടേറിയതുമായിരുന്നു.
അതുകൊണ്ടുതന്നെ ആശുപത്രിയില്‍ പോകുന്നത് അവര്‍ ഒഴിവാക്കിയിരുന്നു.
ഇപ്പോള്‍ ഗവണ്‍മെന്റ് പാവപ്പെട്ടവര്‍ക്ക് പിന്നില്‍ നില്‍ക്കുകയാണ്; അതുകൊണ്ട് അവര്‍ക്ക് പണത്തെക്കുറിച്ച് വിഷമിക്കേണ്ടതില്ല, ആദ്യം അവര്‍ക്ക് ചികിത്സ ലഭ്യമാക്കുകയാണ്.
സുഹൃത്തുക്കളെ,
ആയുഷ്മാന്‍ ഭാരത് യോജനമൂലം ആധുനിക വൈദ്യശാസ്ത്ര പശ്ചാത്തല സൗകര്യത്തിന്റെ ഒരു പുതുചട്ടക്കൂട് വികസിപ്പിച്ചിട്ടുണ്ട്.
നിരവധി ആശുപത്രികള്‍ പ്രത്യേകിച്ച 2-3 തലങ്ങളില്‍ ആരംഭിക്കുന്നതിന്റെ സാദ്ധ്യത തുറന്നിട്ടുണ്ട്.
ഇത് രാജ്യത്തങ്ങോളമിങ്ങോളമുള്ള ലക്ഷക്കണക്കിന് യുവാക്കള്‍ക്ക് തൊഴില്‍ സാദ്ധ്യതയ്ക്കുള്ള അവസരം തുറന്നിട്ടുണ്ട്.
സഹോദരി, സഹോദരന്മാരെ,
സമൂഹത്തിലെ എല്ലാ വിഭാഗങ്ങള്‍ക്കും സുഗമവും സംതൃപ്തികരവുമായ ജീവിതം ഉറപ്പാക്കുകയെന്ന ലക്ഷ്യത്തോടെയാണ് ഗവണ്‍മെന്റ് പ്രവര്‍ത്തിക്കുന്നത്.
എന്റെ അറിവനുസരിച്ച് ഇക്കുറി വരുണദേവന്‍ സംസ്ഥാനത്തോട് അത്ര ദയകാണിച്ചിട്ടില്ല.
മഹാരാഷ്ട്രയുടെ ചില ഭാഗങ്ങളില്‍ പര്യാപ്തമായ അളവില്‍ മഴ ലഭിച്ചിട്ടില്ല.
പ്രധാനമന്ത്രി ഫസല്‍ ഭീമാ യോജനയിലൂടെ മറ്റുള്ളവര്‍ക്ക് എത്രയും വേഗം ആശ്വാസം ലഭിക്കുമെന്ന് ഉറപ്പുനല്‍കുന്നു.
അതിന് പുറമെ ഇതിന് വേണ്ട മുന്‍കൈയെടുക്കുന്നതിന് കേന്ദ്ര ഗവണ്‍മെന്റും മഹാരാഷ്ട്ര ഗവണ്‍മെന്റും ഒന്നിച്ചു പ്രവര്‍ത്തിക്കുകയുമാണ്.
സഹോദരി, സഹോദരന്മാരെ
രാജ്യത്തെ കര്‍ഷകരെ ജലത്തിന്റെ പ്രശ്‌നത്തില്‍ നിന്നും മോചിപ്പിക്കുന്നതിനായി പ്രധാനമന്ത്രി കൃഷി സിഞ്ചായ് യോജനയ്ക്ക് കീഴില്‍ തടസപ്പെട്ടുപോയ പദ്ധതികള്‍ പൂര്‍ത്തിയാക്കാനായാണ് ഗവണ്‍മെന്റ് ശ്രമിക്കുന്നത്.
ഇതിന്റെ കീഴില്‍ മഹാരാഷ്ട്രയിലും നിരവധി പ്രധാനപ്പെട്ട പദ്ധതികള്‍ നടന്നുകൊണ്ടിരിക്കുകയാണ്.
ജലയുക്ത് ഷിവാര്‍ അഭിയാനിലൂടെ വെള്ളത്തിന്റെ കുറവ് പരിഹരിക്കാനയി മഹാരാഷ്ട്ര ഗവണ്‍മെന്റും മുമ്പൊന്നുമില്ലാത്ത പരിശ്രമം നടത്തുകയാണ്.
ഈ സംഘടിത പ്രവര്‍ത്തനത്തിലെ സംസ്ഥാനത്തെ 16,000 ഗ്രാമങ്ങളെ വരള്‍ച്ചയില്‍ നിന്നും മോചിപ്പിക്കാനായെന്നതും മറ്റൊരു 9000 ഗ്രാമങ്ങളെക്കൂടി വരള്‍ച്ചയില നിന്നും മോചിപ്പിക്കുന്നതിനുള്ള പ്രയത്‌നം അതിവേഗം തുടരുന്നുവെന്നതും സംതൃപ്തിനല്‍കുന്നതാണ്.
ജലസേചന ജലസംഭരണികളില്‍ നിന്നും ചെളിനീക്കാനുള്ള പ്രവര്‍ത്തനം വളരെ വിജയകരമായി പൂര്‍ത്തിയാക്കിയ മഹാരാഷ്ട്രയിലെ ജനങ്ങളെ പ്രശംസിക്കാന്‍ ഞാന്‍ ആഗ്രഹിക്കുകയാണ്.
ജലസേചന സംഭരണികളില്‍ നിന്നും 9 കോടി ഘനമീറ്റര്‍ ചെളി നീക്കുകയെന്നത് അത്ര എളുപ്പമുള്ള പണിയല്ല.
എന്തൊക്കെയായാലും പൊതുജനപങ്കാളിത്തത്തോടെ മുമ്പൊന്നുമുണ്ടായിട്ടില്ല ഈ ലക്ഷ്യംപൂര്‍ത്തിയാക്കികൊണ്ട് നിങ്ങള്‍ രാജ്യത്തിനാകമാനം പുതിയ വഴികാട്ടികൊടുത്തിരിക്കുകയാണ്.
ഈ ലക്ഷ്യം ഒരു കരാറുകാരനെയാണ് ഏല്‍പ്പിച്ചിരുന്നതെങ്കില്‍ 600 കോടിയിലേറെ രൂപ അതിനായി ചെലവാകുമെന്ന് എനിക്ക് അറിയാന്‍ കഴിഞ്ഞു.
എല്ലാ തടസങ്ങളും മാറ്റിക്കൊണ്ട് നിങ്ങള്‍ ഈ പണി പൂര്‍ത്തിയാക്കി.
സുഹൃത്തുക്കളെ,
വന്‍ ഉല്‍പ്പാദനം നടക്കുമ്പോഴും കര്‍ഷകര്‍ക്ക് മാന്യമായ വില അവരുടെ വിളകള്‍ക്ക് ലഭ്യമാക്കാന്‍ ഞങ്ങള്‍ അക്ഷീണം പ്രവര്‍ത്തിക്കുകയാണ്.
താങ്ങുവില(എം.എസ്.പി)യുമായി ബന്ധപ്പെട്ട് കാലങ്ങളായി നിലനിന്നിരുന്ന ആവശ്യം പൂര്‍ത്തിയാക്കിയത് നമ്മുടെ ഗവണ്‍മെന്റാണ്.
കരിമ്പ് ഉള്‍പ്പെടെ 21 റാബി, ഖരിഫ് വിളകള്‍ക്ക് 50%ത്തിലേറെ ലാഭം ഗവണ്‍മെന്റ് ഉറപ്പാക്കിയിട്ടുണ്ട്.
ഈ ചരിത്രപരമായ തീരുമാനം ഈ വര്‍ഷം കര്‍ഷകര്‍ക്ക് ആയിരം കോടിയിലേറെ രൂപ ലഭ്യമാകുമെന്ന് ഉറപ്പാക്കും.
സുഹൃത്തുക്കളെ,
കാര്‍ഷികമേഖലയ്ക്ക് പുറമെ ഗവണ്‍മെന്റ് വിനോദസഞ്ചാരമേഖലയിലും ശ്രദ്ധകേന്ദ്രീകരിക്കുന്നുണ്ട്.
ലോകത്തിന്റെ എല്ലാ ഭാഗത്തുനിന്നും സഞ്ചാരികളെ ആകര്‍ഷിക്കാനായി മഹാരാഷ്ട്രയ്ക്ക് ഷിര്‍ദ്ദിപോലെയുള്ള തീര്‍ത്ഥാടനകേന്ദ്രങ്ങള്‍ ഒരു വശത്തും അതുപോലെ ആകര്‍ഷണകേന്ദ്രങ്ങളായ അജന്ത, എല്ലോറ മറുവശത്തുമുണ്ട്.
ഭക്തി, ആത്മീയത, ചരിത്രം എന്നിവയുമായി യുവാക്കളുടെ തൊഴിലവസങ്ങള്‍ ബന്ധിപ്പിക്കുന്നതിനുള്ള വന്‍ സംഘടിതപ്രവര്‍ത്തനം ഞങ്ങള്‍ ആരംഭിച്ചിട്ടുമുണ്ട്.
രാജ്യത്തെ എല്ലാ വിനോദസഞ്ചാര സര്‍ക്യൂട്ടുകളും തമ്മില്‍ ബന്ധിപ്പിക്കും.
ആ പ്രദേശങ്ങളിലെ സൗകര്യങ്ങള്‍ വര്‍ദ്ധിപ്പിക്കും.
ശതാബ്ദി ആഘോഷങ്ങള്‍ ഉദ്ഘാടനം ചെയ്യാനായി കഴിഞ്ഞതവണ രാഷ്ട്രപതി ഷിര്‍ദ്ദി സന്ദര്‍ശിച്ചപ്പോള്‍ അദ്ദേഹം ഒരു വിമാനത്താവളം ഇവിടെ ഉദ്ഘാടനം ചെയ്തിരുന്നു.
ഇവിടെ നിന്നുള്ള വിമാന സര്‍വീസില്‍ ഭാവിയില്‍ വര്‍ദ്ധനയുണ്ടാകുമെന്ന് എനിക്ക് അറിയാന്‍ കഴിഞ്ഞു.
അങ്ങനെയാകുമ്പോള്‍ രാജ്യത്തിനകത്തും പുറത്തുമുള്ള സായി ഭക്തന്മാര്‍ക്ക് വളരെ എളുപ്പത്തില്‍ ഇവിടെ വരാന്‍ കഴിയും.
സഹോദരി, സഹോദരന്മാരെ,
രാജ്യത്തിനെ എന്നും ഐക്യത്തിന്റെ പാഠങ്ങള്‍ പഠിപ്പിച്ചിട്ടുള്ളതാണ് മഹാരാഷ്ട്രയുടെ ഈ ഭൂമി.
മഹദ്‌വ്യക്തിത്വങ്ങളായ ശിവാജി, ബാബാ സാഹിബ് ഭീംറാവു അംബേദ്കര്‍ജി, അല്ലെങ്കില്‍ ആദരണീയനായ ജ്യേതിബാ ഫൂലേ എന്നിവര്‍ സമത്വം, ഐക്യം എന്നീ മൂല്യങ്ങള്‍ സ്ഥാപിച്ചവരാണ്.
ഈ മൂല്യങ്ങളാണ് ഈ സമൂഹത്തിന്റെ ശക്തിയായി മുറുകെപിടിച്ചിരിക്കുന്നതെന്നും വിശ്വസിക്കുന്നു.
സന്യാസിവര്യരായ ഈ മഹാത്മാക്കള്‍ പഠിപ്പിച്ച പാഠങ്ങള്‍ എന്നും നാം മനസില്‍ സൂക്ഷിക്കുകയും സ്വാര്‍ത്ഥതാല്‍പര്യങ്ങള്‍ക്കായി സമൂഹത്തെ വിഭജിക്കാന്‍ ശ്രമിക്കുന്ന ഏത് നീച ശക്തിയേയും ചെറുത്തുതോല്‍പ്പിക്കുകയും വേണം.
വിഭജിക്കുകയെന്നത് എളുപ്പമാണ്, എന്നാല്‍ യോജിപ്പിക്കുക ബുദ്ധിമുട്ടാണ്.
യോജിപ്പിക്കുന്ന ശക്തിയെ കൂടുതല്‍ ശക്തിപ്പെടുത്തുകയും നമ്മെ വിഭജിക്കുന്ന ശക്തികളെ പരാജയപ്പെടുത്തുകയുമാണ് നാം ചെയ്യേണ്ടത്. ”
എല്ലാവര്‍ക്കുമൊപ്പം എല്ലാവരുടെയും വികസനം” എന്നും ” ഏക ഭാരതം ശ്രേഷ്ഠ ഭാരതം” എന്നുമുള്ള പ്രതിജ്ഞനമുക്ക് ഈ വിജയദശമിദിനത്തില്‍ എടുക്കാം.
അസതുകൊണ്ട് ഈ സന്ദേശവുമായും ഈ സന്ദേശത്തിന്റെ പാതയിലൂടെ മുന്നോട്ട് സഞ്ചരിക്കാന്‍ ഞാന്‍ നിങ്ങളോട് അഭ്യര്‍ത്ഥിക്കുകയാണ്.
സായിബാബ കാണിച്ചുതന്ന പാതയിലൂടെയാണ് നാം സഞ്ചരിക്കേണ്ടത്.
ഞാന്‍ അതീയായി ഉത്സാഹവാനുമാണ്.
സുഹൃത്തുക്കളെ,
ഞാന്‍ ഇന്ന് ഒരു പുണ്യസ്ഥലത്താണ്, ശതാബ്ദി ആഘോഷങ്ങളുടെ സമാപനചടങ്ങില്‍ പങ്കെടുക്കുകയുമാണ്.
ഒക്‌ടോബര്‍ 31ന് നിങ്ങളുടെ സംസ്ഥാന ഗവണ്‍മെന്റ് നാലുവര്‍ഷം പൂര്‍ത്തിയാക്കും.
ദേവേന്ദ്രര്‍ ഫട്‌നാവിസ്ജിയേയും അദ്ദേഹത്തിന്റെ മുഴുവന്‍ ടീമിനേയും മുന്‍കൂറായി ഞാന്‍ അഭിനന്ദിക്കുകയാണ്.
ഇതുപോലെ നിങ്ങളുടെ എല്ലാ ശക്തിയുമുപയോഗിച്ച് നിങ്ങള്‍ തുടര്‍ന്നും മഹാരാഷ്ട്രയിലെ ജനങ്ങളെ സേവിക്കുമെന്ന് ഞാന്‍ കരുതുന്നു.
സംസ്ഥാനത്തെ ഓരോ പൗരന്റെയും ആശിര്‍വാദം നിങ്ങള്‍ക്ക് ലഭിക്കുമെന്നും ഞാന്‍ വിശ്വസിക്കുന്നു.
ഈ വിശ്വാസത്തോടെ ഇന്ന് തങ്ങളുടെ സ്വപ്‌നഭവനം ലഭിച്ച എല്ലാവരെയും ഞാന്‍ ഒരിക്കല്‍ കൂടി അഭിനന്ദിക്കുന്നു.
നിങ്ങളുടെ സ്വപ്‌നങ്ങള്‍ സാക്ഷാത്കരിക്കുന്നതിനുള്ള ഒരു മാദ്ധ്യമമാണ് പുതിയ ഭവനം എന്ന് ഞാന്‍ വിശ്വസിക്കുന്നു.
ജീവിതത്തില്‍ നിങ്ങള്‍ക്ക് പുരോഗതിയുണ്ടാകട്ടെ, നിങ്ങളുടെ കുട്ടികള്‍ വിജയത്തിന്റെ പുതിയ ഉയരങ്ങള്‍ സ്പര്‍ശിക്കട്ടെ.
ഈ പ്രതീക്ഷയോടെ ഞാന്‍ എന്റെ പ്രസംഗം അവസാനിപ്പിക്കുന്നു.
ഈ മംഗളകരമായ അവസരത്തില്‍ എന്നെ ഇവിടെ ക്ഷണിച്ചതിനും സേവനത്തിനുള്ള അവസരം നല്‍കിയതിനും ഞാന്‍ ശ്രീ സായി ട്രസ്റ്റിനോട് നന്ദിപ്രകടിപ്പിക്കുന്നു.
ഇനി വരുന്ന എല്ലാ ഉത്സവങ്ങളും നിങ്ങളുടെ ജീവിതത്തില്‍ സന്തോഷങ്ങള്‍ കൊണ്ടുവരട്ടെ!
ഈ ശുഭാശംസകളോടെ ഞാന്‍ നിങ്ങള്‍ക്കെല്ലാം നന്ദി പ്രകടിപ്പിക്കുന്നു.
നിങ്ങള്‍ക്ക് നന്ദി!
