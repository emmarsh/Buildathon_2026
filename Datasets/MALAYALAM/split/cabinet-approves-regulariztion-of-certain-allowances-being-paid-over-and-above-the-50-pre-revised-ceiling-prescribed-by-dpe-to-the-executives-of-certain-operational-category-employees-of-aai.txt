എയര്‍പോര്‍ട്ട് അതോറിറ്റി ഓഫ് ഇന്ത്യ(എ.എ.ഐ.)യുടെ എയര്‍ ട്രാഫിക് കണ്‍ട്രോളര്‍മാര്‍, കമ്മ്യൂണിക്കേഷന്‍ ഓഫീസര്‍മാര്‍, പൈലറ്റുമാര്‍ എന്നീ എക്‌സിക്യൂട്ടീവുകള്‍ക്ക് പൊതു സംരംഭ വകുപ്പ് (ഡി.പി.ഇ.)
നിജപ്പെടുത്തിയ 50 ശതമാന(പ്രീറിവൈസ്ഡ്)ത്തിലും അധികം ചില ആനുകൂല്യങ്ങള്‍ (റേറ്റിങ് അലവന്‍സ്, സ്‌ട്രെസ് അലവന്‍സ്, പ്രൊഫിഷ്യന്‍സി അലവന്‍സ്, ഫ്‌ളൈയിങ് അലവന്‍സ്, ഇന്‍സ്ട്രക്ടര്‍ അലവന്‍സ്) സ്ഥിരീകരിക്കുന്നതിനു പ്രധാനമന്ത്രി ശ്രീ.
നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്രമന്ത്രിസഭാ യോഗം അനുമതി നല്‍കി.
ഈ ആനുകൂല്യങ്ങള്‍ 35% (പുതുക്കിയ) പരിധിക്കു പുറത്തു നിര്‍ത്തും.
ഉയര്‍ന്ന അറിവും വൈഭവവും ആവശ്യമുള്ള ഗൗരവമേറിയ ജോലിയാണിത്.
വ്യോമഗതാഗതം പലതവണ വര്‍ധിച്ച സാഹചര്യത്തില്‍ ഈ സാങ്കേതിക വിദഗ്ധരാണു നമ്മുടെ ആകാശത്തെ വ്യോമഗതാഗത പ്രവര്‍ത്തനങ്ങള്‍ സുരക്ഷിതമായി നിലനിര്‍ത്തുന്നത് എന്നതിനാലാണു വര്‍ധന വരുത്താന്‍ തീരുമാനിച്ചത്.
കഴിവുള്ളവരെ ആകര്‍ഷിക്കാനും നിലവില്‍ ജോലി ചെയ്യുന്നവരെ നിലനിര്‍ത്താനും ഇതു സഹായകമാകും.
ഇതുവഴി ലോകോത്തര നിലവാരത്തിലുള്ള സൗകര്യങ്ങള്‍ വിമാനയാത്രികര്‍ക്കു പ്രദാനം ചെയ്യാന്‍ സാധിക്കും.
