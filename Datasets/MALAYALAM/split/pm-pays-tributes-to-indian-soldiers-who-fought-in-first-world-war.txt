ഒന്നാം ലോകയുദ്ധത്തില്‍ പോരാടിയ ഇന്ത്യന്‍ സൈനികര്‍ക്കു പ്രധാനമന്ത്രി ശ്രീ.
നരേന്ദ്ര മോദി ആദരാഞ്ജലികള്‍ അര്‍പ്പിച്ചു.
‘ഭയാനകമായ ഒന്നാം ലോകയുദ്ധം അവസാനിച്ചതിന്റെ നൂറാം വാര്‍ഷികം ഇന്ന് ആചരിക്കുമ്പോള്‍ സാഹോദര്യപൂര്‍ണമായ അന്തരീക്ഷം വിപുലപ്പെടുത്തുകയും ലോകസമാധാനത്തിനായുള്ള പ്രതിജ്ഞ പുതുക്കുകയും വഴി യുദ്ധം സൃഷ്ടിക്കുന്ന മരണങ്ങളും നാശവും ഇല്ലാതാക്കാനുള്ള പ്രതിജ്ഞാബദ്ധത നാം പുതുക്കുകയാണ്.
ഒന്നാം ലോകയുദ്ധത്തില്‍ അടരാടിയ നമ്മുടെ ധീരയോദ്ധാക്കളെ ഇന്ത്യ അനുസ്മരിക്കുന്നു.
യുദ്ധത്തില്‍ നേരിട്ടു പങ്കാളിയല്ലായിരുന്നു എങ്കിലും സമാധാനത്തിനായി ലോകത്തെങ്ങും ഇന്ത്യന്‍ ഭടന്‍മാര്‍ പോരാടിയ യുദ്ധമാണിത്.
ഒന്നാം ലോക മഹായുദ്ധത്തില്‍ ഇന്ത്യയുടെ സ്ഥാനം രേഖപ്പെടുത്തപ്പെട്ടിട്ടുള്ള ഫ്രാന്‍സിലെ ന്യൂവ്-ചാപ്പെല്‍ സ്മാരകത്തിലും ഇസ്രയേലിലെ ഹൈഫയിലും ആദരാഞ്ജലി അര്‍പ്പിക്കാന്‍ എനിക്ക് അവസരം ലഭിച്ചിരുന്നു.
പ്രധാനമന്ത്രി ശ്രീ.
ബെഞ്ചമിന്‍ നെതന്യാഹു ഇന്ത്യയില്‍ എത്തിയ സമയത്ത് ഞങ്ങള്‍ തീന്‍മൂര്‍ത്തി ഹൈഫ ചൗക്കില്‍ ആദരാഞ്ജലി അര്‍പ്പിച്ചിരുന്നു’, പ്രധാനമന്ത്രി വ്യക്തമാക്കി.
