ഡെല്‍ഹിയിലെ അനധികൃത കോളനികളിലെ താമസക്കാര്‍ക്ക് ഉടമസ്ഥാവകാശം നല്‍കുന്നതിനും കൈമാറ്റ, പണയ അവകാശം നല്‍കുന്നതിനും പദ്ധതി നിര്‍ദേശിക്കാന്‍ കമ്മിറ്റി രൂപീകരിക്കുന്നതിനു പ്രധാനമന്ത്രി ശ്രീ.
നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്രമന്ത്രിസഭാ യോഗം അനുമതി നല്‍കി.
ഡെല്‍ഹി ലെഫ്റ്റനന്റ് ഗവര്‍ണര്‍ അധ്യക്ഷനായുള്ള സമിതിയില്‍ താഴെപ്പറയുന്നവര്‍ അംഗങ്ങളായിരിക്കും.
1. വൈസ് ചെയര്‍മാന്‍, ഡെല്‍ഹി വികസന അതോറിറ്റി (ഡി.ഡി.എ.)
2.
അഡീഷണല്‍ സെക്രട്ടറി, കേന്ദ്ര പാര്‍പ്പിട-നഗരവികസന മന്ത്രാലയം 3.
ഡെല്‍ഹി ദേശീയ തലസ്ഥാന പ്രദേശ ചീഫ് സെക്രട്ടറി 4.
പൂര്‍വ, ഉത്തര, ദക്ഷിണ ഡെല്‍ഹി കോര്‍പറേഷനുകളുടെ കമ്മീഷണര്‍മാര്‍ 5.
ഡെല്‍ഹി അര്‍ബന്‍ ആര്‍ട്‌സ് കമ്മീഷന്‍ അധ്യക്ഷന്‍ 6.
ഡെല്‍ഹി സ്‌കൂള്‍ ഓഫ് പ്ലാനിങ് ആന്‍ഡ് ആര്‍കിടെക്ചറിലെ നഗരഗതാഗതം പ്രൊഫസര്‍ 7.
നഗരകാര്യങ്ങള്‍ക്കായുള്ള ദേശീയ ഇന്‍സ്റ്റിറ്റ്യൂട്ടിലെ നഗരകാര്യ ആസൂത്രകനും ഡയറക്ടറും 8.
ഡെല്‍ഹി അഗ്നിശമന സേനാ മുന്‍ ഡയറക്ടര്‍ 9.
മെംബര്‍ സെക്രട്ടറിയായി ഡി.ഡി.എ.
പ്രിന്‍സിപ്പല്‍ കമ്മീഷണര്‍.
കമ്മിറ്റി 90 ദിവസത്തിനകം കേന്ദ്ര പാര്‍പ്പിട-നഗരവികസന മന്ത്രാലയത്തിനു റിപ്പോര്‍ട്ട് സമര്‍പ്പിക്കും.
അതോടെ ക്യാബിനറ്റ് സെക്രട്ടേറിയറ്റിന്റെ അറിവോടെ കമ്മിറ്റി ശുപാര്‍ശകള്‍ പരിഗണിക്കും.
നേട്ടങ്ങള്‍: കമ്മിറ്റിയുടെ ശുപാര്‍ശകള്‍ ഡെല്‍ഹിയിലെ അനധികൃത കോളനികളില്‍ കഴിയുന്നവര്‍ക്ക് ഉടമസ്ഥാവകാശമോ പണയാവകാശമോ നല്‍കുന്നതിനു വഴിയൊരുക്കും.
ഇതാദ്യമാണ് ഡെല്‍ഹിയിലെ അനധികൃത കോളനികളിലെ താമസക്കാര്‍ക്ക് ഇത്തരം അവകാശങ്ങള്‍ നല്‍കുന്നതിനു ശ്രമമുണ്ടാകുന്നത്.
