ഇന്ത്യയ്ക്കും ബംഗ്ലാദേശിനും ഇടയിലുള്ള കണക്ടിവിറ്റി പദ്ധതികളുടെ ഒരു പരമ്പര പ്രധാനമന്ത്രി ശ്രീ.
നരേന്ദ്ര മോദി, ബംഗ്ലാദേശ് പ്രധാനമന്ത്രി ശ്രീമതി ഷേയ്ക്ക് ഹസീന, പശ്ചിമ ബംഗാള്‍ മുഖ്യമന്ത്രി ശ്രീമതി മമതാ ബാനര്‍ജി എന്നിവര്‍ ഇന്ന് സംയുക്തമായി ഉദ്ഘാടനം ചെയ്തു.
രണ്ടാമത്തെ ഭൈരബ്, ടൈറ്റാസ് റെയില്‍വെ പാലങ്ങള്‍, കൊല്‍ക്കത്തയിലെ ചിറ്റ്പൂരില്‍ റെയില്‍വേ യാത്രക്കാര്‍ക്കായുള്ള അന്താരാഷ്ട്ര ടെര്‍മിനല്‍ എന്നിവ ഇതില്‍ ഉള്‍പ്പെടും.
കൊല്‍ക്കത്തയ്ക്കും, ഖുല്‍നയ്ക്കും ഇടയിലുള്ള ബന്ധന്‍ എക്‌സ്പ്രസിന്റെ കന്നിയോട്ടവും വിശിഷ്ടാതിഥികള്‍ ഫ്‌ളാഗ് ഓഫ് ചെയ്തു.
വിദേശകാര്യമന്ത്രി ശ്രീമതി സുഷമാ സ്വരാജ് ന്യൂ ഡല്‍ഹിയില്‍ നിന്ന് ചടങ്ങില്‍ പങ്കെടുത്തു.
