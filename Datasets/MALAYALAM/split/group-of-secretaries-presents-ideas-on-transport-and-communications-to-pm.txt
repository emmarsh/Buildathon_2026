പ്രധാനമന്ത്രിയുടെ ആഹ്വാനം ഉള്‍ക്കൊണ്ട് ഭരണത്തിന്റെ വിവിധ മേഖലകളില്‍ മാറ്റം കൊണ്ടു വരുന്നതിനുള്ള ആശയങ്ങള്‍ ഗവണ്‍മെന്റ് സെക്രട്ടറിമാരുടെ സംഘം പ്രധാനമന്ത്രിക്ക് സമര്‍പ്പിച്ചു.
ഗതാഗതം, വാര്‍ത്താവിനിമയം എന്നീ മേഖലകളിലാണ് രണ്ടാം ഘട്ടത്തില്‍ സെക്രട്ടറിമാര്‍ തങ്ങളുടെ നിര്‍ദ്ദേശങ്ങള്‍ സമര്‍പ്പിച്ചിട്ടുള്ളത്.
നേരത്തെ 2016 ജനുവരിയില്‍ 8 സെറ്റ് പ്രസന്റേഷനുകള്‍ പ്രധാനമന്ത്രിയ്ക്ക് സമര്‍പ്പിച്ചിരുന്നു.
ഇത്തവണ ഇത്തരം 9 എണ്ണമാണ് പ്രധാനമന്ത്രിക്ക് സമര്‍പ്പിച്ചിട്ടുള്ളത്.
ഇന്ന് ഗതാഗതവും വാര്‍ത്താവിനിമയവും എന്ന മേഖലയിലെ തങ്ങളുടെ ആശയങ്ങള്‍ ആദ്യ സംഘം അവതരിപ്പിച്ചു.
കേന്ദ്ര മന്ത്രിമാര്‍, നിതി ആയോഗ് ഉദ്യോഗസ്ഥര്‍ എന്നിവര്‍ തദവസരത്തില്‍ സന്നിഹിതരായിരുന്നു.
