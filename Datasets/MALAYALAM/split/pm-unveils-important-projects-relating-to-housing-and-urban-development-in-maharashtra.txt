മഹാരാഷ്ട്രയില്‍ ഭവന, നഗരവികസന മേഖലകളിലെ പ്രധാന പദ്ധതികള്‍ പ്രധാനമന്ത്രി ശ്രീ.
നരേന്ദ്ര മോദി ഉദ്ഘാടനം ചെയ്തു.
കല്യാണില്‍ നടന്ന പൊതുയോഗത്തില്‍ താനേ-ഭീവണ്ടി-കല്യാണ്‍ മെട്രോ, ദഹിസര്‍-മീറ-ഭയന്ദേര്‍ മെട്രോ എന്നീ രണ്ടു പ്രധാന മെട്രോ ഇടനാഴികള്‍ക്ക് അദ്ദേഹം തറക്കല്ലിട്ടു.
ഈ ഇരു ഇടനാഴികളും പൂര്‍ത്തിയാകുന്നതോടെ പൊതു ഗതാഗതം ഏറെ മെച്ചപ്പെടും.
കല്യാണില്‍ 90,000 യൂണിറ്റിന്റെ ഇ.ഡബ്ല്യു.എസും പ്രധാനമന്ത്രി ആവാസ് യോജനയ്ക്കു കീഴിലുള്ള എല്‍.ഐ.ജി.
ഹൗസിങ് പദ്ധതിയും പ്രധാനമന്ത്രി ഉദ്ഘാടനം ചെയ്തു.
ഇന്നു കല്യാണില്‍ തറക്കല്ലിടപ്പെട്ടത് 33,000 കോടി രൂപ മൂല്യം വരുന്ന പദ്ധതികളാണ്.
പൂനെയില്‍ പൂനെ മെട്രോ മൂന്നാം ഘട്ടത്തിനു ശ്രീ.
നരേന്ദ്ര മോദി തറക്കല്ലിട്ടു.
കേന്ദ്ര ഗവണ്‍മെന്റ് ഏതു വിധത്തിലാണ് അടിസ്ഥാന സൗകര്യം, പൊതുഗതാഗതം എന്നിവ വികസിപ്പിച്ചതെന്നു കല്യാണില്‍ നടന്ന പൊതുയോഗത്തില്‍ പ്രധാനമന്ത്രി ഉയര്‍ത്തിക്കാട്ടി. 2022 ആകുമ്പോഴേക്കും എല്ലാവര്‍ക്കും വീട് എന്ന കേന്ദ്ര ഗവണ്‍മെന്റിന്റെ ആശയം അദ്ദേഹം ആവര്‍ത്തിച്ചു.
കണക്ടിവിറ്റി രംഗത്തെ അടിസ്ഥാന സൗകര്യത്തിനു കേന്ദ്ര ഗവണ്‍മെന്റ് വലിയ പ്രാധാന്യമാണു കല്‍പിച്ചുവരുന്നതെന്ന് പൂനെയില്‍ അദ്ദേഹം പ്രഖ്യാപിച്ചു.
വരുംതലമുറ അടിസ്ഥാനസൗകര്യ വികസനം, ഗതാഗത മേഖലയുടെ സംയോജനം എന്നിവയ്ക്കു പ്രാധാന്യം കല്‍പിച്ചുവരുന്നതായി പ്രധാനമന്ത്രി വെളിപ്പെടുത്തി.
സ്റ്റാര്‍ട്ടപ്പ് ഇന്ത്യ, അടല്‍ ഇന്നവേഷന്‍ മിഷന്‍ എന്നിവയിലൂടെ ഇന്ത്യ സാങ്കേതിക വിദ്യയുടെ കേന്ദ്രമായി വികസിച്ചുകൊണ്ടിരിക്കുകയാണെന്നും അദ്ദേഹം പറഞ്ഞു.
***
