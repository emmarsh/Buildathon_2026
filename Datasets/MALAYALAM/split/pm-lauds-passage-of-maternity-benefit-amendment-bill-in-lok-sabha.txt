പ്രസവാവധി ഭേദഗതി ബില്‍ ലോക്‌സഭയില്‍ പാസ്സായത് വനിതകളാല്‍ നയിക്കപ്പെടുന്ന വികസനത്തിലേയ്ക്കുള്ള നമ്മുടെ ശ്രമങ്ങളിലെ ചരിത്ര മുഹൂര്‍ത്തമാണെന്ന് പ്രധാനമന്ത്രി ശ്രീ.
നരേന്ദ്ര മോദി പറഞ്ഞു.
അമ്മയുടെയും കുഞ്ഞിന്റെയും മെച്ചപ്പെട്ട ആരോഗ്യവും, ക്ഷേമവും ഉറപ്പുവരുത്തുന്നതാണ് പ്രസവാവധി ഭേദഗതി ബില്‍.
പ്രസവാവധി വര്‍ദ്ധിപ്പിക്കുന്നത് സ്വാഗതാര്‍ഹമായ ഒരു വ്യവസ്ഥയാണ്.
പ്രസവാവധി ഭേദഗതി ബില്ല് വഴി വനിതകളുടെ തൊഴില്‍ ഉറപ്പുവരുത്താന്‍ കഴിയും.
സ്ത്രീകള്‍ ജോലി നോക്കുന്ന സ്ഥാപനങ്ങളില്‍ കുട്ടികള്‍ക്ക് ക്രഷ് സംവിധാനം നിര്‍ബന്ധമായും ഉണ്ടായിരിക്കണമെന്ന വ്യവസ്ഥയും അഭിനന്ദനീയമാണെന്ന് പ്രധാനമന്ത്രി പറഞ്ഞു.
