ഇന്‍ഫര്‍മേഷന്‍ ആന്‍ഡ് കമ്മ്യൂണിക്കേഷന്‍സ് ടെക്‌നോളജി(ഐ.സി.ടി.)യിലും ഡിജിറ്റല്‍ ഇക്കോണമിയിലും ഉള്ള ഉഭയകക്ഷി സഹകരണം ശക്തിപ്പെടുത്തുന്നതിനായി ഇന്ത്യയും ടുണീഷ്യയും തമ്മില്‍ 2016 ജൂണ്‍ രണ്ടിന് ഒപ്പുവെക്കപ്പെട്ട ധാരണാപത്രത്തെക്കുറിച്ചു പ്രധാനമന്ത്രി ശ്രീ.
നരേന്ദ്ര മോദിയുടെ അധ്യക്ഷതയില്‍ ചേര്‍ന്ന മന്ത്രിസഭാ യോഗത്തില്‍ വിശദീകരിക്കപ്പെട്ടു.
ഐ.സി.ടി., ഡിജിറ്റല്‍ ഇക്കോണമി രംഗങ്ങളില്‍ ഇരു രാജ്യങ്ങളിലുമുള്ള സ്വകാര്യ സ്ഥാപനങ്ങള്‍ തമ്മിലും ഗവണ്‍മെന്റുകള്‍ തമ്മിലും ശേഷി വര്‍ധിപ്പിക്കുന്നതിനായുള്ള സ്ഥാപനങ്ങള്‍ തമ്മിലും മറ്റു പൊതു, സ്വകാര്യ സ്ഥാപനങ്ങള്‍ തമ്മിലുമുള്ള സഹകരണവും കൈമാറ്റവും പ്രോല്‍സാഹിപ്പിക്കാന്‍ ഉദ്ദേശിച്ചുള്ളതാണു ധാരണാപത്രം.
