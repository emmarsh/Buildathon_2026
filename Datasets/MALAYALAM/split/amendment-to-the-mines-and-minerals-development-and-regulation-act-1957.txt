1957ലെ ഖനികളും ധാതുക്കളും (വികസനവും നിയന്ത്രണവും) നിയമം അഥവ എം.എം.ഡി.ആര്‍.
നിയമം ഭേദഗതി ചെയ്യാന്‍ പ്രധാനമന്ത്രി ശ്രീ.
നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്ര മന്ത്രി സഭാ യോഗം അനുമതി നല്‍കി.
ലേലത്തിലൂടെ അല്ലാതെ നല്‍കിയ ക്യാപ്റ്റീവ് ഖനനത്തിനുള്ള അനുമതി കൈമാറാന്‍ അനുവാദം നല്‍കുന്നതാണ് ഈ ഭേദഗതി.
ഈ രംഗത്ത് പ്രവര്‍ത്തിക്കുന്ന കമ്പനികള്‍ക്ക് കൂടുതല്‍ പ്രവര്‍ത്തന സ്വാതന്ത്ര്യം ഇത് വഴി ലഭിക്കും.
ക്യാപ്റ്റീവ് ഖനനത്തിനുള്ള പാട്ടത്തിന്റെ ഈടിന്‍ മേല്‍ നല്‍കിയ പണം നഷ്ടപ്പെടാതിരിക്കാന്‍ ധനകാര്യ സ്ഥാപനങ്ങള്‍ക്കും ഈ ഭേദഗതി സഹായകമാകും.
ഇതു വഴി ഗവണ്‍മെന്റിന് യാതൊരു അധിക ചെലവും വരുന്നുമില്ല.
