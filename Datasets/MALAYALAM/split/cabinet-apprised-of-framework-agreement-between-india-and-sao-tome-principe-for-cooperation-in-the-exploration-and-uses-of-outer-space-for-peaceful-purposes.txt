സമാധാനപൂര്‍ണമായ ആവശ്യങ്ങള്‍ക്കായി ബഹിരാകാശം ഉപയോഗപ്പെടുത്തുന്നതിനും പര്യവേക്ഷണം നടത്തുന്നതിനുമായി ഇന്ത്യയും സാവോ ടോം ആന്‍ഡ് പ്രിന്‍സിപ്പിയും തമ്മില്‍ ഒപ്പുവെച്ച കരാര്‍ സംബന്ധിച്ചു പ്രധാനമന്ത്രി ശ്രീ.
നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്രമന്ത്രിസഭാ യോഗം മുമ്പാകെ വിശദീകരിക്കപ്പെട്ടു.
2018 സെപ്റ്റംബര്‍ ഏഴിനു ന്യൂഡെല്‍ഹിയില്‍വെച്ചാണു കരാര്‍ ഒപ്പുവെക്കപ്പെട്ടത്.
മുഖ്യസവിശേഷതകള്‍: 1.
ഭൂമിയുടെ റിമോട്ട് സെന്‍സിങ്, ഉപഗ്രഹ ആശയവിനിമയം, ഉപഗ്രഹ ദിശാനിര്‍ണയം, ബഹിരാകാശ ശാസ്ത്രം, ബഹിരാകാശ പര്യവേക്ഷണം എന്ന മേഖലകളില്‍ പുതിയ പ്രവര്‍ത്തനങ്ങള്‍ നടത്താനും പ്രയോഗ സാധ്യതകള്‍ തേടാനും കരാര്‍ സഹായകമാകും.
2. ബഹിരാകാശ സാങ്കേതിക വിദ്യ മാനവികതയുടെ നന്‍മയ്ക്കായി ഉപയോഗപ്പെടുത്തുന്നതിനുള്ള ഒരു കൂട്ടം സംയുക്ത പ്രവര്‍ത്തനങ്ങള്‍ വികസിപ്പിച്ചെടുക്കുന്നതിനു കരാര്‍ വഴിവെക്കും.
ഇത് ഇരു രാജ്യങ്ങളിലെയം എല്ലാ മേഖലകള്‍ക്കും വിഭാഗങ്ങള്‍ക്കും നേട്ടമാകും.
പ്രധാന നേട്ടം: ഭൂമിയുടെ റിമോട്ട് സെന്‍സിങ്, ഉപഗ്രഹ ആശയവിനിമയം, ഉപഗ്രഹ ദിശാനിര്‍ണയം, ബഹിരാകാശ ശാസ്ത്രം, ബഹിരാകാശ പര്യവേക്ഷണം എന്ന മേഖലകളില്‍ പുതിയ പ്രവര്‍ത്തനങ്ങള്‍ നടത്താനും പ്രയോഗ സാധ്യതകള്‍ തേടാനും കരാര്‍ സഹായകമാകും.
ബഹിരാകാശ സാങ്കേതിക വിദ്യ മാനവികതയുടെ നന്‍മയ്ക്കായി ഉപയോഗപ്പെടുത്തുന്നതിനുള്ള ഒരു കൂട്ടം സംയുക്ത പ്രവര്‍ത്തനങ്ങള്‍ വികസിപ്പിച്ചെടുക്കുന്നതിനു കരാര്‍ വഴിവെക്കും.
ഇത് ഇരു രാജ്യങ്ങളിലെയം എല്ലാ മേഖലകള്‍ക്കും വിഭാഗങ്ങള്‍ക്കും നേട്ടമാകും.
പശ്ചാത്തലം: 1.
സാവോ ടോം ആന്‍ഡ് പ്രിന്‍സിപ്പിയുടെ ഭൗമശാസ്ത്രപരമായ സ്ഥാനം സംബന്ധിച്ച് ഐ.എസ്.ആര്‍.ഒ.
പ്രാഥമിക പഠനം നടത്തുകയും ഇന്ത്യന്‍ ഉപഗ്രഹ ഭൗമകേന്ദ്രം സ്ഥാപിക്കുന്നതിനു യോഗ്യമോ എന്നതു സംബന്ധിച്ചു ദേശീയ സുരക്ഷാ കൗണ്‍സില്‍ സെക്രട്ടേറിയറ്റി(എന്‍.എസ്.സി.എസ്.)നു റിപ്പോര്‍ട്ട് നല്‍കുകയും ചെയ്തിരുന്നു.
അത്തരമൊരു കേന്ദ്രം സ്ഥാപിക്കുന്നതിനുള്ള സാമ്പത്തിക ബാധ്യത സംബന്ധിച്ചും റിപ്പോര്‍ട്ടില്‍ വ്യക്തമാക്കിയിട്ടുണ്ട്.
ഇന്ത്യയുമായ ബഹിരാകാശ രംഗത്തു സഹകരിക്കുന്നതിന് സാവോ ടോം ആന്‍ഡ് പ്രിന്‍സിപ്പി താല്‍പര്യം കാണിച്ചതിനെത്തുടര്‍ന്നു വിദേശകാര്യ മന്ത്രാലയവും (നവംബര്‍ 2017) എന്‍.എസ്.സി.എസും (ജനുവരി 2018) ബഹിരാകാശ വകുപ്പിന്റെ കാഴ്ചപ്പാടുകള്‍ തേടിയതിനെത്തുടര്‍ന്നായിരുന്നു പഠനം നടത്തിയത്.
2. ഇതേത്തുര്‍ന്ന്, 2018 മാര്‍ച്ച് അവസാന വാരത്തില്‍ ഇന്ത്യന്‍ ബഹിരാകാശ പദ്ധതിയുടെ ഭൗമകേന്ദ്രം സാവോ-ടോം ആന്‍ഡ് പ്രിന്‍സിപ്പിയില്‍ തുടങ്ങുന്നതിനായുള്ള ഉദ്ദേശ്യപത്രത്തില്‍ ഇന്ത്യന്‍ സ്‌പേസ് റിസര്‍ച്ച് ഓര്‍ഗനൈസേഷനു(ഐ.എസ്.ആര്‍.ഒ.)
വേണ്ടി ചെയര്‍മാനും സോവോ ടോം ആന്‍ഡ് പ്രിന്‍സിപ്പിക്കുവേണ്ടി വിദേശകാര്യ, വിദേശ സമൂഹ മന്ത്രിയും ഒപ്പുവെച്ചിരുന്നു.
3. സാവോ ടോം ആന്‍ഡ് പ്രിന്‍സിപ്പിയുടെ ക്ഷണപ്രകാരം ഐ.എസ്.ആര്‍.ഒയുടെ വിദഗ്ധസംഘം പ്രസ്തുത രാജ്യം സന്ദര്‍ശിക്കുകയും കേന്ദ്രം സ്ഥാപിക്കുന്നതിന് അനുയോജ്യമായ സ്ഥലം കണ്ടെത്തുകയും ചെയ്തിരുന്നു.
ഭൗമകേന്ദ്രം കെട്ടിപ്പടുക്കുന്നതു സവിശേഷമായ ജോലി ആയതിനാലും ഭൗമകേന്ദ്രത്തിന്റെ യഥാര്‍ഥ ഗുണം ലഭിക്കാന്‍ അനുയോജ്യമായ സാങ്കേതിക ഘടകങ്ങള്‍ ഉള്‍പ്പെടുത്തുകയും ഇരു രാജ്യങ്ങളും തമ്മില്‍ മെച്ചപ്പെട്ട സഹകരണം സാധ്യമാവുകയും വേണമെന്നതിനാലും ‘സമാധാനപൂര്‍ണമായ ആവശ്യങ്ങള്‍ക്കായി ബഹിരാകാശം ഉപയോഗപ്പെടുത്തുന്നതിനും പര്യവേക്ഷണം നടത്തുന്നതിനും ഉള്ള സഹകരണം’ എന്ന തലവാചകത്തോടെ ബഹിരാകാശവുമായി ബന്ധപ്പെട്ട വിവിധ പ്രവര്‍ത്തനങ്ങള്‍ നടത്തുന്നതിനും ചട്ടക്കൂടുണ്ടാക്കാന്‍ ഇരു രാജ്യങ്ങളും തയ്യാറാവുകയായിരുന്നു.
