ദേശീയ പാത പദ്ധതികൾ , പെന്ദ്രാ -അനുപൂർ മൂന്നാം റെയിൽ പാത എന്നിവയ്ക്ക് അദ്ദേഹം തറക്കല്ലിട്ടു.
കേന്ദ്ര -സംസ്ഥാന ഗവണ്മെന്റുകളുടെ വിവിധ ക്ഷേമ പദ്ധതികളുടെ തെരഞ്ഞെടുത്ത ഗുണഭോക്താക്കള്ക്കുള്ള സർട്ടിഫിക്കറ്റുകളും പ്രധാനമന്ത്രി സമ്മാനിച്ചു.
ഒരു കർഷക സമ്മേളനത്തെ അഭിസംബോധന ചെയ്യവെ , മുൻ പ്രധാനമന്ത്രി ശ്രീ.
അടൽ ബിഹാരി വാജ്‌പേയിയാണ് മൂന്ന് പുതിയ സംസ്ഥാനങ്ങൾ – ഉത്തരാഖണ്ഡ് , ജാർഖണ്ഡ് , ഛത്തീസ്ഗഢ് എന്നിവ സൃഷ്ടിച്ചതെന്ന് പ്രധാനമന്ത്രി അനുസ്മരിച്ചു.
വികസനത്തെ കുറിച്ചുള്ള അദ്ദേഹത്തിന്റെ ദർശനത്തിന്റെ ഫലമാണ് ഈ മൂന്ന് സംസ്ഥാനങ്ങളും ദൃതഗതിയിൽ പുരോഗമിക്കുന്നത് , പ്രധാനമന്ത്രി പറഞ്ഞു.
വികസനത്തിനും, ജനങ്ങളുടെ അഭിലാഷങ്ങൾ യാഥാർഥ്യമാക്കുന്നതിനും വേണ്ടി ഗവണ്മെന്റ് സമർപ്പിതമാണെന്ന് പ്രധാനമന്ത്രി ഊന്നിപ്പറഞ്ഞു.
ഞങ്ങൾക്ക് ജനങ്ങളുടെ ജീവിതം ആയാസകരമാക്കുകയാണ് വേണ്ടത് , പ്രധാനമന്ത്രി പറഞ്ഞു.
തെരഞ്ഞെടുപ്പ് ജയിക്കാനോ വോട്ട് ബാങ്ക് സൃഷ്ടിക്കാനോ വേണ്ടി പദ്ധതികൾ ഉണ്ടാക്കുന്നതിൽ ഗവണ്മെന്റ് വിശ്വസിക്കുന്നില്ല .
ഒരു പുതിയ , ആധുനിക ഛത്തീസ്ഗഢ് സൃഷ്ടിക്കുകയാണ് ലക്ഷ്യമെന്ന് അദ്ദേഹം പറഞ്ഞു.
" ഏവർക്കും ഒപ്പം, എല്ലാവരുടെയും വികസനം " എന്ന ദൗത്യവുമായി ഞങ്ങൾ മുന്നോട്ട് പോവുകയാണ് , പ്രധാനമന്ത്രി പറഞ്ഞു.
മൂല്യവർധനയിലൂടെ കർഷകർക്ക് പ്രയോജനം ലഭിക്കുന്നുണ്ടെന്ന് ഉറപ്പു വരുത്താൻ ഗവണ്മെന്റ് കഠിനമായി ശ്രമിക്കുകയാണ് .
ഈ ദൗത്യത്തിൽ പ്രധാന മന്ത്രി കിസാൻ സംപാദ യോജന കർഷകരെ സഹായിക്കുകയാണ് , പ്രധാനമന്ത്രി പറഞ്ഞു.
സാങ്കേതിക ഇടപെടലുകളിലൂടെ കർഷകരുടെ ക്ഷേമം ഉറപ്പ് വരുത്താൻ യത്‌നിക്കുകയാണ് .
സോയിൽ ഹെൽത്ത് കാർഡ് , ഫസൽ ബീമാ യോജന എന്നി നടപടികൾ കർഷകർക്ക് വളരെയധികം പ്രയോജനം ചെയ്യുന്നുണ്ട്, പ്രധാനമന്ത്രി കൂട്ടിച്ചേർത്തു.
അഴിമതി ഭരണസംവിധാനത്തെ നശിപ്പിച്ചിവെന്നു ചൂണ്ടിക്കാട്ടിയ പ്രധാനമന്ത്രി , ക്ഷേമ പദ്ധതികളുടെ ഗുണഫലങ്ങൾ തെരഞ്ഞെടുത്ത ഏതാനും പേർക്ക് മാത്രം ലഭിച്ചിരുന്ന ഒരു കാലമുണ്ടായിരുന്നുവെന്ന് അനുസ്മരിച്ചു.
ഞങ്ങൾ എല്ലാവരുടെയും വികസനത്തിനായി പ്രതിജ്ഞാബദ്ധരാണ് , പ്രധാനമന്ത്രി ഊന്നിപ്പറഞ്ഞു.
2022 ഓടെ , ഗവണ്മെന്റ് എല്ലാവർക്കും ഒരു വീട് ഉറപ്പ് വരുത്തുമെന്ന് പ്രധാനമന്ത്രി ആവർത്തിച്ചു് വ്യക്തമാക്കി.
ശൗചാലയങ്ങളുടെ പുനർനിർമ്മാണം ഒരു ദൗത്യ രൂപത്തിലാണ് നടപ്പാക്കിയത് .
ഉജ്ജ്വല യോജനയുടെ പാവപ്പെട്ടവർക്ക് പാചകവാതക കണക്ഷനുകളും , സൗഭാഗ്യ യോജനയിലൂടെ എല്ലാ വീടുകളിലും വൈദ്യതി കണക്ഷനുകളും ഉറപ്പാക്കിവരികയാണ്.
***
