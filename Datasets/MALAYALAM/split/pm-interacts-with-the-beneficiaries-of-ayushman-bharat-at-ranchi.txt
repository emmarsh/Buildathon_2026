പ്രധാനമന്ത്രി ശ്രീ നരേന്ദ്രമോദി ഫെബ്രുവരി 17ന് ത്ധാര്‍ഖണ്ഡ് സന്ദര്‍ശിച്ചു.
അദ്ദേഹം ആയുഷ്മാന്‍ ഭാരത് യോജനയുടെ തെരഞ്ഞെടുക്കപ്പെട്ട ഗുണഭോക്താക്കളുമായി കൂടിക്കാഴ്ച നടത്തി.
ത്ധാര്‍ഖണ്ഡ് ഗവര്‍ണര്‍ മിസിസ് ദ്രൗപതി മുര്‍മ്മുവും മുഖ്യമന്ത്രി ശ്രീ രഘുവര്‍ ദാസും തദവസരത്തില്‍ സന്നിഹിതരായിരുന്നു.
ഇന്ത്യയില്‍ അങ്ങോളമിങ്ങോളമുള്ള ലക്ഷക്കണക്കിന് ജനങ്ങള്‍ക്ക് ഗുണകരമായ ആയുഷ്മാന്‍ ഭാരത് യോജനയ്ക്ക് തുടക്കം കുറിച്ചത് ത്ധാര്‍ഖണ്ഡിലായിരുന്നുവെന്ന് നേരത്തെ ജാര്‍ഖണ്ഡിലെ ഹസാരിബാഗില്‍ വച്ച് പ്രധാനമന്ത്രി പറഞ്ഞിരുന്നു.
2018 സെപ്റ്റംബര്‍ 23ന് റാഞ്ചിയിലാണ് പ്രധാനമന്ത്രി ജന്‍ ആരോഗ്യയോജന-ആയുഷ്മാന്‍ ഭാരതിന് പ്രധാനമന്ത്രി തുടക്കം കുറിച്ചത്, ഇത് ” പാവപ്പെട്ടവരെ സേവിക്കുന്നതിനുള്ള ഉദ്യമമാണെന്ന്’ അദ്ദേഹം വിശേഷിപ്പിച്ചിരുന്നു.
ആശുപത്രികളെ ആശ്രയിക്കേണ്ടിവരുന്ന, പാവങ്ങളുടെയും ദുര്‍ബലവിഭാഗങ്ങളുടെയും ഭാരം കുറയ്ക്കുകയും അവര്‍ക്ക് ഗുണനിലവാരമുള്ള ആരോഗ്യ സേവനങ്ങള്‍ ലഭിക്കുന്നുവെന്ന് ഉറപ്പാക്കുകയും ചെയ്യുന്നതാണ് പ്രധാനമന്ത്രി ജന്‍ ആരോഗ്യ യോജന (പി.എം-ജെ.എ.വൈ).
ഒരു കുടുംബത്തിന് ഒരുവര്‍ഷം 5 ലക്ഷം രൂപയുടെ ആരോഗ്യ സേവനം ഉറപ്പാക്കുകയെന്ന തരത്തിലാണ് പദ്ധതി വിഭാവനം ചെയ്തിരിക്കുന്നത്, 50 കോടിയിലേറെ ജനങ്ങള്‍ക്ക് ഇതിന്റെ ഗുണം ലഭിക്കും.
ലോകത്തിലെ ഏറ്റവും വലിയ ആരോഗ്യ പരിരക്ഷാ പദ്ധതിയുമാണിത്.
ഈ പദ്ധതിയുടെ ഗുണഭോക്താക്കള്‍ ഏകദേശം യൂറോപ്യന്‍ യൂണിയന്റെ ജനസംഖ്യയ്‌ക്കോ, അല്ലെങ്കില്‍ അമേരിക്ക, കാനഡ, മെക്‌സികോ എന്നീ രാജ്യങ്ങളുടെ മൊത്തം ജനസംഖ്യക്ക് തുല്യമോ ആണ്.
