ഏഷ്യന്‍ ഗെയിംസ് 2018ല്‍ മികച്ച പ്രകടനം കാഴ്ചവെച്ച ഇന്ത്യന്‍ സംഘത്തെ പ്രധാനമന്ത്രി ശ്രീ.
നരേന്ദ്ര മോദി അഭിനന്ദിച്ചു.
‘ഏഷ്യന്‍ ഗെയിംസ് 2018 സമാപിക്കുന്ന വേളയില്‍, മികച്ച പ്രകടനം കാഴ്ചവെച്ചതിന് ഇന്ത്യന്‍ സംഘത്തെ ഞാന്‍ ഒരിക്കല്‍ക്കൂടി അഭിനന്ദിക്കുന്നു.
ഏഷ്യന്‍ ഗെയിംസിന്റെ ചരിത്രത്തില്‍ ഇന്ത്യ ഏറ്റവും കൂടുതല്‍ മികവു പുലര്‍ത്തിയത് ഇത്തവണയാണ്.
മല്‍സരിച്ച ഓരോ കായികതാരവും ഇന്ത്യയുടെ അഭിമാനമാണ്.
ഏഷ്യന്‍ ഗെയിംസ് 2018ല്‍ മുന്‍കാലങ്ങളില്‍ മികവു പുലര്‍ത്തിയിട്ടുള്ള ഇനങ്ങള്‍ക്കൊപ്പം മറ്റു ചില ഇനങ്ങൡക്കൂടി ജയം നേടാന്‍ നമുക്കു സാധിച്ചു.
ഇതു വളരെയധികം ഗുണപരമായ സൂചനയാണെന്നു മാത്രമല്ല, ഇന്ത്യയുടെ കായികരംഗത്തിന് ഊര്‍ജം പകരുകയും ചെയ്യുന്നു.
താരങ്ങളുടെ പരിശീലകരെയും സഹായികളെയും രക്ഷിതാക്കളെയും കുടുംബത്തെയും സുഹൃത്തുക്കളെയും അഭിനന്ദനം അറിയിക്കുന്നു.
നമ്മുടെ ചാംപ്യന്‍മാരെ തുടര്‍ച്ചയായി പിന്‍തുണയ്ക്കുന്നതിനു നന്ദി.
നമ്മുടെ എല്ലാ താരങ്ങള്‍ക്കും ശോഭനമായ ഭാവി നേരുന്നു.
ഏഷ്യന്‍ ഗെയിംസ് 2018 അവിസ്മരണീയമാംവിധം സംഘടിപ്പിച്ച ഇന്‍ഡോനേഷ്യന്‍ പ്രസിഡന്റ് ജോകോ വിദോദോയ്ക്കും ആ രാജ്യത്തിലെ ജനതയ്ക്കും അഭിനന്ദനങ്ങള്‍.
ഈ ഗെയിംസ് കായിക താരങ്ങളുടെ മികച്ച പ്രകടനങ്ങള്‍ക്കു വേദിയായിത്തീരുകയും സ്‌പോര്‍ട്‌സ്മാന്‍ സ്പിരിറ്റ് ഉയര്‍ത്തിപ്പിടിക്കുകയും ചെയ്തു.’, ട്വീറ്റുകളില്‍ പ്രധാനമന്ത്രി വ്യക്തമാക്കി.
***
