ആദായനികുതി വകുപ്പിന്റെ സമഗ്ര ഇ-ഫയലിങ്, കേന്ദ്രീകൃത പ്രവര്‍ത്തന കേന്ദ്രം 2.0 പദ്ധതിക്കുള്ള ചെലവിനായി 4,241.97 കോടി രൂപ അനുവദിക്കുന്നതിനു പ്രധാനമന്ത്രി ശ്രീ.
നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്രമന്ത്രിസഭാ യോഗം അംഗീകാരം നല്‍കി.
2018-19 സാമ്പത്തിക വര്‍ഷം വരെ നിലവിലുള്ള സി.പി.സി.-ഐ.ടി.ആര്‍.
1.0 പദ്ധതിച്ചെലവിനായി ആകെ 1,482.44 കോടി രൂപ അനുവദിക്കുന്നതിനും അംഗീകാരം നല്‍കിയിട്ടുണ്ട്.
പദ്ധതിയുടെ വിശാലമായ ലക്ഷ്യങ്ങള്‍:
എ. നികുതിദായകര്‍ക്ക് വേഗത്തില്‍ കൃത്യതയാര്‍ന്ന ഫലം ബി. ആദ്യം തന്നെ ശരിയായ സമീപനം
സി. ഉപഭോക്താക്കള്‍ക്ക് എല്ലാ ഘട്ടത്തിലും മെച്ചപ്പെട്ട അനുഭവം ഡി. തുടര്‍ച്ചയായ പ്രവര്‍ത്തനങ്ങളിലൂടെ നികുതിദായകരെ ബോധവല്‍ക്കരിക്കുകയും പഠിപ്പിക്കുകയും ചെയ്യുക
ഇ. സന്നദ്ധ ഭാവത്തില്‍ നികുതി അടയ്ക്കുന്നതു പ്രോല്‍സാഹിപ്പിക്കുക എഫ്.
പിരിഞ്ഞുകിട്ടാനുള്ള തുക നേടിയെടുക്കുക
ഇപ്പോള്‍ ലഭിച്ച അംഗീകാരം വകുപ്പിനും നികുതിദായകര്‍ക്കും പല നേട്ടങ്ങള്‍ പ്രദാനം ചെയ്യുന്നു.
റീഫണ്ട് സമയം കുറച്ചുകൊണ്ടുവരാനും കൃത്യത വര്‍ധിപ്പിക്കാനുമായി നികുതിദായകര്‍ ഐ.ടി.ആര്‍.
നേരത്തേ ഫയല്‍ ചെയ്യുന്നതു ഗുണകരമാകും.
പിരിഞ്ഞുകിട്ടാനുള്ള നികുതി സംബന്ധിച്ച് നികുതിദായകര്‍ക്കു സൗകര്യമൊരുക്കല്‍, നികുതിദായകര്‍ക്കു സൗകര്യമൊരുക്കുന്നതിനായി സമഗ്ര സമ്പര്‍ക്ക കേന്ദ്രങ്ങള്‍ ആരംഭിക്കല്‍, നികുതിദായകര്‍ക്കായി ഡിജിറ്റല്‍ മാധ്യമങ്ങളിലൂടെ ഔട്ട്‌റീച്ച് പദ്ധതികള്‍ നടപ്പാക്കല്‍, നികുതിദായകര്‍ക്കുള്ള സേവനം മെച്ചപ്പെടുത്തുന്നതിനായി എംപ്ലോയര്‍/പാര്‍ട്ണര്‍ അക്രഡിറ്റേഷന്‍ പദ്ധതി നടപ്പാക്കല്‍ എന്നിവ അവയില്‍ ചിലതാണ്.
തീരുമാനം വഴി രാജ്യത്താകമാനമുള്ള എല്ലാ വിഭാഗം നികുതിദായകരും ഫയല്‍ ചെയ്ത റിട്ടേണുകളില്‍ സ്ഥിരവും ഒരേ രീതിയിലുള്ളതും ചട്ടപ്രകാരമുള്ളതും തിരിച്ചറിയാത്ത വിധവും നടപടി സ്വീകരിക്കപ്പെടുന്ന സാഹചര്യമുണ്ടാകും.
ഇതുവഴി പ്രത്യേക പരിഗണനയില്ലാതെ എല്ലാ നികുതിദായകര്‍ക്കും ഒരേവിധമുള്ള സേവനം ഉറപ്പാക്കാന്‍ സാധിക്കും.
രാജ്യാന്തര തലത്തിലുള്ള ഏറ്റവും മികച്ച പ്രവര്‍ത്തനരീതിയും നിലവാരവും നടപ്പാക്കുകയും മൊബൈല്‍ ആപ്, ഇ-മെയില്‍, എസ്.എം.എസ്., വകുപ്പിന്റെ വെബ്‌സൈറ്റ് എന്നിവ ഉപയോഗപ്പെടുത്തി നടപടിക്രമങ്ങള്‍ സംബന്ധിച്ച വിവരങ്ങള്‍ അതാതു സമയം അറിയിക്കുകയും അതിവേഗ ആശയവിനിമയം നടത്തുകയും വഴി, റിട്ടേണുകളിലുള്ള നടപടിക്രമം വേഗത്തിലാക്കുകയും വകുപ്പിന്റെ ഇടപെടലില്ലാതെ നികുതിദായകരുടെ ബാങ്ക് അക്കൗണ്ടിലേക്കു പണം നേരിട്ടെത്തിക്കുകയുംവഴി സുതാര്യതയും ചുമതലാബോധവും ഉറപ്പാക്കാന്‍ സാധിക്കും.
സാങ്കേതികവിദ്യയിലൂടെ വാണിജ്യ പരിവര്‍ത്തനം സാധ്യമാക്കുക എന്ന വകുപ്പിന്റെ ലക്ഷ്യത്തിലേക്കുള്ള പ്രയാണത്തിന്റെ തുടര്‍ച്ച ഉറപ്പാക്കുന്നതാണ് ഈ നിര്‍ദേശം.
നികുതിദായകര്‍ക്കു സേവനം ലഭ്യമാക്കുന്നതിനും സ്വയം നികുതി അടയ്ക്കാന്‍ മുന്നോട്ടുവരുന്നതിനെ പ്രോല്‍സാഹിപ്പിക്കുന്നതിനും വിവിധ നൂതന വഴികള്‍ ഉപയോഗപ്പെടുത്തുകവഴി വകുപ്പിലെ എല്ലാ പ്രവര്‍ത്തനങ്ങളും യന്ത്രവല്‍ക്കൃതമാക്കാന്‍ ഇ-ഫലയലിങ്, സി.പി.സി.
പദ്ധതികള്‍ സഹായകമായി.
***
