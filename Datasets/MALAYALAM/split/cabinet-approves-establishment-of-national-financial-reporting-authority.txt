ദേശീയ സാമ്പത്തിക റിപ്പോര്‍ട്ടിങ് അതോറിറ്റി (എന്‍.എഫ്.ആര്‍.എ.)
സ്ഥാപിക്കുന്നതിനും അധ്യക്ഷന്‍, മൂന്നു മുഴുവന്‍ സമയ അംഗങ്ങള്‍, സെക്രട്ടറി എന്നീ തസ്തികകള്‍ സൃഷ്ടിക്കുന്നതിനും പ്രധാനമന്ത്രി ശ്രീ.
നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്ര മന്ത്രിസഭാ യോഗം അംഗീകാരം നല്‍കി.
കമ്പനീസ് ആക്റ്റ്, 2013ലെ പ്രധാന ഭേദഗതികളിലൊന്നു പ്രകാരം കണക്കുകള്‍ പരിശോധിക്കുന്നതിനായി സ്വതന്ത്ര പദവിയുള്ള നിയന്ത്രണ ഏജന്‍സി ആയാണ് എന്‍.എഫ്.ആര്‍.എ.
ആരംഭിക്കുന്നത്.
സാമ്പത്തികകാര്യ സ്ഥിരം സമിതിയുടെ 21ാമതു റിപ്പോര്‍ട്ടിലെ ശുപാര്‍ശകള്‍ പ്രകാരമായിരുന്നു നിയമഭേദഗതി.
ഫലം:
വിദേശ, ആഭ്യന്തര നിക്ഷേപം ഉയരുന്നതിനും കൂടുതല്‍ സാമ്പത്തിക വളര്‍ച്ച ആര്‍ജിക്കുന്നതിനും രാജ്യാന്തര രീതികള്‍ പരിചയപ്പെടുക വഴി ബിസിനസിന്റെ ആഗോളവല്‍ക്കരണത്തെ പിന്തുണയ്ക്കുന്നതിനും കണക്കുപരിശോധനയെന്ന തൊഴില്‍ മെച്ചപ്പെടുന്നതിനും പുതിയ തീരുമാനം സഹായകമാകും.
അധികാരപരിധി:
എന്‍.എഫ്.ആര്‍.എയുടെ അന്വേഷണ പരിധി നിയമത്തിലെ 132ാം വകുപ്പു പ്രകാരം ചാര്‍ട്ടേഡ് അക്കൗണ്ടന്റുമാരും അവരുടെ സ്ഥാപനങ്ങളും എന്നതിനപ്പുറം ചട്ടങ്ങള്‍ക്കു വിധേയമായി, ലിസ്റ്റ് ചെയ്യപ്പെട്ട കമ്പനികളും ലിസ്റ്റ് ചെയ്യപ്പെട്ടിട്ടില്ലാത്ത വന്‍കിട പൊതു കമ്പനികളും ഉള്‍പ്പെടുന്നതായിരിക്കും.
പൊതു താല്‍പര്യമുള്ള മറ്റു സ്ഥാപനങ്ങളിലും പരിശോധന നടത്തുന്നതിനു കേന്ദ്ര ഗവണ്‍മെന്റിനു നിര്‍ദേശിക്കാവുന്നതാണ്.
സ്വകാര്യ ക്ലിപ്ത കമ്പനികളുടെയും ലിസ്റ്റ് ചെയ്യപ്പെട്ടിട്ടില്ലാത്ത പൊതു കമ്പനികളുടെയും മേന്മയാര്‍ന്ന കണക്കുപരിശോധന, വ്യവസ്ഥകള്‍ക്കു വിധേയമായി തുടരുന്നതിനൊപ്പം എന്‍.എഫ്.ആര്‍.എ.
അധികാരപ്പെടുത്തുന്ന കമ്പനികളുടെയും കണക്കു പരിശോധന മേന്മ പരിശോധനാ ബോര്‍ഡ് (ക്യൂ.ആര്‍.ബി.)
നിര്‍വഹിക്കും.
എന്‍.എഫ്.ആര്‍.എക്കു ശുപാര്‍ശകള്‍ സമര്‍പ്പിക്കുക വഴി കണക്കു തയ്യാറാക്കലും കണക്കുപരിശോധനയുടെ നിലവാരവും സംബന്ധിച്ച് ഐ.സി.എ.ഐക്കുള്ള ഉപദേശക പദവി തുടരും.
പശ്ചാത്തലം:
കണക്കു തയ്യാറാക്കുന്നതിലെ അഴിമതികള്‍ നിമിത്തം ആരെയാണോ നിയന്ത്രിക്കുന്നത് അവരുടെ കീഴിലല്ലാത്ത സ്വതന്ത്ര നിയന്ത്രണ സംവിധാനം രൂപീകരിക്കണമെന്ന ലോകത്താകമാനം ശക്തിപ്പെട്ടിട്ടുള്ള ചിന്തയാണ് എന്‍.എഫ്.ആര്‍.എയ്ക്കു രൂപം നല്‍കേണ്ടതായ സാഹചര്യത്തിലേക്കു നയിച്ചത്.
കണക്കുപരിശോധനയുടെ നിലവാരം ഉറപ്പാക്കുകയും, കണക്കുപരിശോധനാ സ്ഥാപനങ്ങളുടെ സ്വാതന്ത്ര്യം ഉറപ്പുവരുത്താനായി കണക്കുപരിശോധനയുടെ മേന്മ ഉറപ്പുവരുത്തുന്നതിനും അതുവഴി കമ്പനികളുടെ സാമ്പത്തിക കണക്കുകള്‍ സംബന്ധിച്ചു നിക്ഷേപകരുടെയും പൊതുജനങ്ങളുടെയും ആത്മവിശ്വാസം ഉയര്‍ത്തുകയുമാണ് ഇതിലൂടെ ലക്ഷ്യംവെക്കുന്നത്.
