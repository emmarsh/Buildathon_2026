ഇന്ത്യയും ജപ്പാനുമായി സഹകരിക്കുന്നതിനുള്ള കരാറിനു പ്രധാനമന്ത്രി ശ്രീ.
നരേന്ദ്ര മോദിയുടെ അധ്യക്ഷതില്‍ ചേര്‍ന്ന കേന്ദ്രമന്ത്രിസഭാ യോഗം മുന്‍കാല പ്രാബല്യത്തോടെ അംഗീകാരം നല്‍കി.
ബഹുമാനപ്പെട്ട പ്രധാനമന്ത്രിയുടെ ജപ്പാന്‍ സന്ദര്‍ശനത്തിനിടെ 2018 ഒക്ടോബര്‍ 29നാണു കരാര്‍ ഒപ്പുവെക്കപ്പെട്ടത്.
നേട്ടങ്ങള്‍: ഇരു രാജ്യങ്ങളിലെയും നിയമത്തിന്റെയും നിയമവ്യവസ്ഥയുടെയും അടിസ്ഥാനത്തില്‍ ഇന്ത്യയും ജപ്പാനും തമ്മില്‍ പരിസ്ഥിതി സംരക്ഷണം, പ്രകൃതിവിഭവങ്ങളുടെ പരിപാലനം എന്നീ കാര്യങ്ങളില്‍ തുല്യതയുടെയും പരസ്പര നേട്ടത്തിന്റെയും അടിസ്ഥാനത്തില്‍ അടുപ്പമേറിയതും ദീര്‍ഘകാലത്തേക്കു നിലനില്‍ക്കുന്നതുമായ സഹകരണം ഉറപ്പാക്കുന്നതിനു കരാര്‍ സഹായകമാകും.
ഇരു രാജ്യങ്ങളും തമ്മില്‍ അറിവും സാങ്കേതികവിദ്യയും കൈമാറുന്നതിനും കരാര്‍ വ്യവസ്ഥ ചെയ്യുന്നു.
പാരിസ്ഥിതിക തകര്‍ച്ച സമൂഹത്തില്‍ മെച്ചപ്പെട്ട നിലയില്‍ കഴിയുന്നവരേക്കാള്‍ ബാധിക്കുക സാമൂഹികമായും സാമ്പത്തികമായും പിന്നാക്കം നില്‍ക്കുന്നവരെയാണ്.
പാരിസ്ഥിതിക തകര്‍ച്ചയെ നേരിടാനുള്ള ഏതു ശ്രമവും സമൂഹത്തിലെ എല്ലാ വിഭാഗങ്ങള്‍ക്കും മെച്ചമാര്‍ന്ന പാരിസ്ഥിതിക വിഭവങ്ങള്‍ ലഭ്യമാക്കുക വഴി പാരിസ്ഥിതിക തുല്യതയിലേക്കു നയിക്കും.
മെച്ചപ്പെട്ട നിലയില്‍ പരിസ്ഥിതി സംരക്ഷിക്കുന്നതിനും കാലാവസ്ഥാ വ്യതിയാനം പരിപാലിക്കുന്നതിനും ജൈവവൈവിധ്യം സംരക്ഷിക്കുന്നതിനും ഉതകുന്ന നൂതന സാങ്കേതിക വിദ്യയും മികച്ച പ്രവര്‍ത്തന രീതിയും കരാര്‍ വഴി ലഭിക്കുമെന്നാണു കരുതുന്നത്.
