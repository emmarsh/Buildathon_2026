സമാധാനപരമായ ആവശ്യങ്ങള്‍ക്ക് ബഹിരാകാശത്തെ വിനിയോഗിക്കുന്നതിനും, പര്യവേഷണത്തിനും സഹകരിക്കുന്നതിന് ഇന്ത്യയും ദക്ഷിണാഫ്രിക്കയും തമ്മില്‍ ഒപ്പ് വച്ച ധാരണാപത്രം പ്രധാനമന്ത്രി ശ്രീ നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്ര മനത്രിസഭാ യോഗം വിലയിരുത്തി.
2018 ജൂലൈ 26ന് ജോഹന്നാസ്ബര്‍ഗിലാണ് ധാരണാപത്രം ഒപ്പുവച്ചത്.
പ്രധാന സവിശേഷതകള്‍: ധാരണാപത്രത്തിന്റെ അടിസ്ഥാനത്തില്‍ സഹകരണമേഖലകള്‍ താഴേപ്പറയുന്നവയാണ്:
1. ഭൂമിയുടെ വിദൂര നിരീക്ഷണം; 2.
ഉപഗ്രഹ വാര്‍ത്താ വിനിമയവും ഉപഗ്രഹാധിഷ്ഠിത ഗതിനിര്‍ണ്ണയവും; 3.ബഹിരാകാശ ശാസ്ത്രവും ഗ്രഹങ്ങളിലേയ്ക്കുള്ള ഗവേഷണ സഞ്ചാരവും; 4.
ബഹിരാകാശയാനം, വിക്ഷേപിണികള്‍, ബഹിരാകാശ സംവിധാനങ്ങള്‍, ഭൗമതല സംവിധാനങ്ങള്‍ എന്നിവയുടെ വിനിയോഗം; 5.
ഭൗമോപരിതല സാമഗ്രികളും സാങ്കേതികവിദ്യ ഉള്‍പ്പെടെ ബഹിരാകാശ സാങ്കേതികവിദ്യയുടെ പ്രയോഗം 6.
ഇരു രാജ്യങ്ങളും നിശ്ചയിക്കുന്ന സഹകരണത്തിന്റെ മറ്റു മേഖലകള്‍.
ധാരണാപത്രപ്രകാരമുള്ള സഹകരണം താഴെപ്പറയുന്ന വിധമാണു നടപ്പാക്കുക:
1. പരസ്പര നേട്ടവും താല്‍പര്യവുമുള്ള സംയുക്ത ബഹിരാകാശ പദ്ധതികളുടെ ആസൂത്രണവും നടപ്പാക്കലും; 2.
ബഹിരാകാശ പ്രവര്‍ത്തനങ്ങളെ പിന്തുണയ്ക്കുന്നതിനുള്ള ഭൗമ സ്റ്റേഷനുകളുടെ സ്ഥാപനം, പ്രവര്‍ത്തിപ്പിക്കല്‍, അറ്റകുറ്റപ്പണികള്‍; 3.
ഉപഗ്രഹ വിവരങ്ങള്‍, പരീക്ഷണ ഫലങ്ങള്‍, ശാസ്ത്രീയവും സാങ്കേതികവുമായ വിവരങ്ങള്‍ എന്നിവ പങ്കുവയ്ക്കല്‍; 4.
സംയുക്ത ഗവേഷണ, വികസന പ്രവര്‍ത്തനങ്ങള്‍; 5.
സഹകരണ പരിപാടികളില്‍ പങ്കെടുക്കാന്‍ നിയുക്തരായ സാങ്കേതികവിദഗ്ധരുടെയും ശാസ്ത്രജ്ഞരുടെയും കൈമാറ്റം; 6.
പ്രത്യേക ഉദ്ദേശ്യങ്ങള്‍ക്കു വേണ്ടി ബഹിരാകാശ ശാസ്ത്രത്തിലും സാങ്കേതികവിദ്യയിലും ബഹിരാകാശ പ്രയോഗങ്ങളിലും ശേഷി കെട്ടിപ്പടുക്കല്‍; 7.
സംയുക്ത ശില്‍പ്പശാലകള്‍, സമ്മേളനങ്ങള്‍, ശാസ്ത്ര യോഗങ്ങള്‍ എന്നിവ സംഘടിപ്പിക്കലും; 8.
കക്ഷികള്‍ക്കിടയിലെ പരസ്പര സമ്മതത്തോടെ സഹകരണത്തിന്റെ കൂടുതല്‍ രീതികള്‍ രേഖാമൂലം തയ്യാറാക്കല്‍.
നേട്ടങ്ങള്‍:
ഈ ധാരണാപത്രം ഒപ്പുവച്ചതുകൊണ്ട് ബഹികാരാശ ശാസ്ത്രം, സാങ്കേതികവിദ്യ, ഭൂമിയുടെ വിദൂര നിരീക്ഷണം ഉള്‍പ്പെടെയുള്ള സാങ്കേതികവിദ്യയും പ്രയോഗങ്ങളും, ഉപഗ്രഹ ആശയവിനിമയവും ഉപഗ്രഹാധിഷ്ഠിത ഗതിനിര്‍ണ്ണയവും, ബഹിരാകാശ ശാസ്ത്രവും ഗ്രഹവിഷയകമായ ഗവേഷണ സഞ്ചാരവും, ബഹിരാകാശ യാനത്തിന്റെയും ബഹിരാകാശ സംവിധാനങ്ങളുടെയും ഭൗമതല സംവിധാനങ്ങളുടെയും ഉപയോഗം; ബഹിരാകാശ സാങ്കേതികവിദ്യയുടെ പ്രയോഗം എന്നിവയില്‍ ഇന്ത്യയും, ദക്ഷിണാഫ്രിക്കയും തമ്മിലുള്ള സഹകരണം ഉറപ്പാക്കാന്‍ കഴിയും.
